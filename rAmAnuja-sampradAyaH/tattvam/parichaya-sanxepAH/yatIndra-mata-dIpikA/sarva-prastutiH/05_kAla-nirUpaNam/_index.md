+++
title = "+०५ काल-निरूपणम्"

+++

<details open><summary>विश्वास-प्रस्तुतिः</summary>

१. अथ अ-चिद्-विशेषः **कालो** निरूप्यते ।  
**कालो** नाम गुण-त्रय-रहितो जड-द्रव्य-विशेषः ।  
स च नित्यो विभुश् च ।  
भूत-भविष्यद्-वर्तमान-भेदेन त्रि-विधः ।  
युगपत्-क्षिप्र-चिरादि-व्यपदेश-हेतुः ।  
निमेष-काष्ठ-कला-मुहूर्त-दिवस-पक्ष-मास-ऋत्व्-अयन-संवत्सरादि-व्यपदेश-हेतुश् च ।
</details>

<details><summary>शिवप्रसादः (हिं)</summary>

अनुवाद - प्रकृति का निरूपण कर लेने के पश्चात् काल का निरूपण किया जा रहा है । सत्त्वगुण, रजोगुण एवं तमोगुण, इन तीनों गुणों से रहित जड़द्रव्य-विशेष को काल कहते हैं; यह काल का लक्षण है । वह काल नित्य तथा व्यापक द्रव्य है । वह काल भूत, भविष्यत् एवं वर्तमान के भेद से तीन प्रकार का होता है । उस काल को ही लेकर युगपत् ( एक साथ), शीघ्र तथा देर से इत्यादि व्यपदेश होते हैं । 

काल के ही द्वारा निमेष, काष्ठा, कला, घटी, मुहूर्त, दिन, पक्ष, मास, ऋतु, अयन एवं वर्ष आदि व्यवहार होते हैं ।  
</details>

<details><summary>शिवप्रसादः (हिं) - टिप्पनी</summary>

काल का निरूपण

भा० प्र०-- काल जडद्रव्यों में अन्यतम है । तीनों गुणों से रहित होते हुए जड़द्रव्य होना काल का लक्षण है । काल का छोटा लक्षण है— सत्त्वगुण रहित होते हुए जड़द्रव्य [[१०१]] होना । महर्षि पराशर कहते हैं - हे द्विज ! यह ऐश्वर्यसम्पन्न काल अनादि तथा अनन्त है । 'अनादिर्भगवान् कालो नान्तोऽस्य द्विज विद्यते।' इस वाक्य से सिद्ध होता है कि काल नित्य है । यह भी नहीं कहा जा सकता कि अपनी उत्पत्ति से पहले तथा विनाश के पश्चात् काल नहीं रहता है, क्योंकि पूर्व एवं पश्चात् शब्द भी काल के ही वाचक हैं । अतएव उन कालों में भी काल का अस्तित्व सिद्ध होता है ।  
प्रकृतिमण्डल में काल सर्वत्र रहता है ।  
'कालं स पचते तत्र न कालस्तत्र वै प्रभुः ।'  
इस वाक्य के अनुसार नित्यविभूति में भी काल की सत्ता प्रतीत होती है ।  
इस प्रकार काल का व्यापकत्व सिद्ध होता है । 
प्रकृतिमण्डल में सभी कार्य कालकृत होते हैं ।  

दिव्य वैकुण्ठलोक में सभी दिव्य पदार्थों के परिणाम  
श्रीभगवान् की इच्छा से होते हैं ।  
विष्णुपुराण में कहा भी गया है -  
नित्यविभूति में कला, मुहूर्त आदि उपाधियों वाला काल  
श्रीभगवान् की विभूति के परिणाम का साधन नहीं बनता है । 


काल के तीन भेद बतलाए गये हैं- भूतकाल, भविष्यत्काल और वर्तमानकाल । कुछ लोग भूत एवं भविष्यत् इन दो कालों को ही मानते हैं । वे वर्तमान काल को स्वीकारना नहीं चाहते हैं । किन्तु वर्तमान काल को स्वीकार किये बिना काम नहीं चल सकता है, क्योंकि सभी प्रत्यक्ष वर्तमान काल में होते हैं, वर्तमान काल के बिना कोई भी प्रत्यक्ष नहीं हो सकता है । 'घटः अस्ति' इस प्रत्यक्ष के द्वारा भी वर्तमान काल की सिद्धि होती है । किञ्च भूतकाल तथा भविष्यत् काल की सीमा है वर्तमान काल । वर्तमान काल के द्वारा ही भूत एवं भविष्यत् काल का विभाग होता है, इसलिये भी वर्तमान काल को स्वीकार करना चाहिए। महर्षि पाणिनि 'वर्तमाने लट्' इस सूत्र के द्वारा वर्तमानकालिक लकार का उपदेश करते हैं, इसलिये भी वर्तमान काल को स्वीकार करना चाहिए । 

निमेष, कला, काष्ठा आदि के द्वारा काल के अल्प, अल्पतर, अल्पतम भेदों का व्यपदेश किया गया है ।  
ये काल के भेद भी औपाधिक हैं ।
</details>


<details><summary>मूलम्</summary>

१. अथ अचिद्विशेषः कालो निरूप्यते । कालो नाम गुणत्रयरहितो जडद्रव्यविशेषः । स च नित्यो विभुश्च । भूतभविष्यद्वर्तमानभेदेन त्रिविधः । युगपत्क्षिप्रचिरादिव्य-पदेशहेतुः । निमेषकाष्ठकलामुहूर्तदिवसपक्षमासऋत्वयनसंवत्सरादिव्यपदेशहेतुश्च ।
</details>

<details open><summary>विश्वास-प्रस्तुतिः</summary>

२. मनुष्य-मानेन मासः **पितॄणां** दिनम् ।  
तेषाम् अमावास्या तु **मध्याह्नम्** । 

मनुष्य-मानेन संवत्सरो **देवानां** दिनम् ।  
तेषाम् उत्तरायणम् **अहः**, दक्षिणायनं **रात्रिः**।  

एवं देव-मानेन द्वा-दश-वर्ष-सहस्र-सङ्ख्याकं **चतुर्-युगम्** इत्य् उच्यते ।
</details>

<details><summary>शिवप्रसादः (हिं)</summary>

मनुष्यों के एक माह का पितरों का एक दिन होता है । अमावास्या के दिन ही पितरों का मध्याह्न होता है । मनुष्यों के एक वर्ष का देवताओं का एक दिन होता है । उत्तरायण ही देवताओं का दिन होता है । दक्षिणायन ही देवताओं की रात्रि होती है । इस प्रकार देवताओं के प्रमाण से बारह हजार वर्षों का एक चतुर्युग होता है । 
</details>

<details><summary>मूलम्</summary>

२. मनुष्यमानेन मासः पितॄणां दिनम् । तेषाम् अमावास्या तु मध्याह्नम् । मनुष्य- मानेन संवत्सरो देवानां दिनम् । तेषामुत्तरायणमहः । दक्षिणायनं रात्रिः। एवं देवमानेन द्वादशवर्षसहस्रसङ्ख्याकं चतुर्युगमित्युच्यते ।
</details>


<details open><summary>विश्वास-प्रस्तुतिः</summary>

३. तत्र चतुःसहस्र-वर्ष-सङ्ख्याकं **कृत-युगम्** ।  
तत्र पूर्णो धर्मः । 

त्रि-सहस्र-वर्ष-सङ्ख्याकं त्रि-पाद्-धर्मवत् **त्रेता-युगम्** । 

द्वि-सहस्र-वर्ष-परिमितं द्वि-पाद्-धर्मवद् **द्वापरम्** । 

सहस्र-वर्ष-सङ्ख्याकम् एक-पाद-धर्म-संयुक्तं **कलि-युगम्** । 
एतेषां **सन्धिर्** द्विसहस्र-सङ्ख्याकः ।
</details>

<details><summary>शिवप्रसादः (हिं)</summary>

उसमें चार हजार वर्षों का सत्ययुग होता है । इस युग में धर्म पूर्णरूप से रहता है। तीन हजार वर्षों का त्रेतायुग होता है । इस युग में धर्म के तीन पाद होते हैं । दो हजार वर्षों का द्वापर युग होता है । इस युग में धर्म के दो पाद रहते हैं । एक हजार वर्षों का कलियुग होता है । इस युग में धर्म एक पाद वाला रहता है। इन युगों की सन्धि दो हजार वर्षों की होती है । 
</details>

<details><summary>शिवप्रसादः (हिं) - टिप्पनी</summary>

इस प्रकार पितरों एवं देवताओं के दिन का वर्णन किया गया । चतुर्युग का वर्णन इत्यादि भी औपाधिक है । इन सबों का विस्तारपूर्वक वर्णन विष्णुपुराण आदि ग्रन्थों में किया गया है । सत्ययुग, त्रेतायुग, द्वापरयुग तथा कलियुग का भी वर्णन पुराणों में वर्णित है । इन युगों में धर्म को चतुष्पाद, त्रिपाद, द्विपाद एवं एकपाद इत्यादि रूप से कहा गया है । इसका कारण है कि धर्म की कल्पना एक वृषभ रूप से पुराणों में की गयी है । जिस प्रकार वृषभ के चार पैर होते हैं, उसी प्रकार सत्यरूपी वृषभ के भी चार पैर हैं - तपः, शौच, दया तथा दान । युगों के क्रमशः इन धर्म के लक्षणों का क्रमशः ह्रास होना ही धर्म रूपी वृषभ के पैरों का विनाश है । तपः, शौच, दया एवं दान-धर्म के इन चारों लक्षणों का सत्ययुग में प्रचुरतया अनुष्ठान होता है। त्रेतायुग आदि युगों में क्रम से इस धर्म के पादों का ह्रास होता जाता है । कलियुग में केवल दान मात्र अवशिष्ट रह जाता है । धर्म के अन्य लक्षणों का विलोप हो जाता है, अतएव कलियुग में धर्म एक पैर वाला रह जाता है ।


[[१०२]]
</details>

<details><summary>मूलम्</summary>

३. तत्र चतुःसहस्रवर्षसङ्ख्याकं कृतयुगम् । तत्र पूर्णो धर्मः । त्रिसहस्रवर्ष-सङ्ख्याकं त्रिपाद्धर्मवत् त्रेतायुगम् । द्विसहस्रवर्षपरिमितं द्विपाद्धर्मवत् द्वापरम् । सहस्रवर्षसङ्ख्याकम् एकपादधर्मसंयुक्तं कलियुगम् । एतेषां सन्धिर्द्विसहस्र-सङ्ख्याकः ।
</details>

<details open><summary>विश्वास-प्रस्तुतिः</summary>

४. एवं चतुर्-युग-सहस्राणि **ब्रह्मणो दिवस-प्रमाणम्** । एवं रात्रिर् अपि।
</details>

<details><summary>शिवप्रसादः (हिं)</summary>

इस तरह के एक हजार चतुर्युग का ब्रह्मा का एक दिन होता है । इतनी ही बड़ी बह्मा की रात्रि होती है ।
</details>

<details><summary>शिवप्रसादः (हिं) - टिप्पनी</summary>

लीलाविभूति में ब्रह्मा का दिन, उनकी रात्रि तथा उनकी आयु ही काल की सर्वाधिक सीमा है । इसके बाद काल का कोई बड़ा विभाग नहीं किया गया है ।
</details>


<details><summary>मूलम्</summary>

४. एवं चतुर्युगसहस्राणि ब्रह्मणो दिवसप्रमाणम् । एवं रात्रिरपि।
</details>


