+++
title = "३ इज्या"

+++
## प्रवेशादि
### प्रवेशः
<details open><summary>विश्वास-प्रस्तुतिः</summary>

इज्या-काले तु संप्राप्ते  
हृष्टो देव-गृहं **गतः** ।  
**प्रक्षाल्य** पादौ पाणी च  
**समाचम्य** स्मरन् हरिम् ॥ 91
</details>

<details><summary>मूलम्</summary>

इज्याकाले तु संप्राप्ते हृष्टो देवगृहं गतः ।  
प्रक्षाल्य पादौ पाणी च समाचम्य स्मरन् हरिम् ॥ 91
</details>


<details open><summary>विश्वास-प्रस्तुतिः</summary>

तत्-क्षेत्राधीशम् **अभ्यर्च्य**  
स्व-मन्त्रेणाच्युतं प्रभुम् ।  
देव-पूजा-गृह-द्वारात्  
**स्थित्वा** बहिर् अदूरतः ॥ 92
</details>

<details><summary>मूलम्</summary>

तत्क्षेत्राधीशमभ्यर्च्य स्वमन्त्रेणाच्युतं प्रभुम् ।  
देवपूजागृहद्वारात् स्थित्वा बहिरदूरतः ॥ 92
</details>


<details open><summary>विश्वास-प्रस्तुतिः</summary>

चण्ड-प्रचण्ड-प्रमुखान्  
द्वार्-स्थान् तद्-अधिपान् अपि ।  
**प्रणम्याभ्यर्च्य** गन्धाद्यैः  
**याचित्वा** ऽऽत्म-प्रवेशनम् ॥ 93
</details>

<details><summary>मूलम्</summary>

चण्डप्रचण्डप्रमुखान् द्वार्स्थान् तदधिपानपि ।  
प्रणम्याभ्यर्च्य गन्धाद्यैः याचित्वाऽऽत्मप्रवेशनम् ॥ 93
</details>


<details open><summary>विश्वास-प्रस्तुतिः</summary>

**दत्ताभ्यनुज्ञस्** तैश् चापि  
सदयैर् अवलोकनैः ।  
**प्रविशन्** द्वार-पार्श्वस्थः  
स्वास्त्र-मन्त्राभिमन्त्रितम् ॥ 94
</details>

<details><summary>मूलम्</summary>

दत्ताभ्यनुज्ञस्तैश्चापि सदयैरवलोकनैः ।  
प्रविशन् द्वारपार्श्वस्थः स्वास्त्रमन्त्राभिमन्त्रितम् ॥ 94
</details>


<details open><summary>विश्वास-प्रस्तुतिः</summary>

पुष्पं देव-गृहस्यान्तः  
**प्रास्य** दक्षिण-पाणिना ।  
तद्-भयाद् **अपयातेषु**  
दुष्ट-सत्त्वेषु तद्-गृहात् ॥ 95
</details>

<details><summary>मूलम्</summary>

पुष्पं देवगृहस्यान्तः प्रास्य दक्षिणपाणिना ।  
तद्भयादपयातेषु दुष्टसत्त्वेषु तद्गृहात् ॥ 95
</details>


<details open><summary>विश्वास-प्रस्तुतिः</summary>

प्रथमं दक्षिणं पादं  
विन्यस्यान्तः **प्रविश्य** च ।  
**प्रणिनंसुः** परात्मानं  
भक्ति-निघ्नेन चेतसा ॥ 96
</details>

<details><summary>मूलम्</summary>

प्रथमं दक्षिणं पादं विन्यस्यान्तः प्रविश्य च ।  
प्रणिनंसुः परात्मानं भक्तिनिघ्नेन चेतसा ॥ 96
</details>

### प्रदक्षिण-प्रणामविधिः
<details open><summary>विश्वास-प्रस्तुतिः</summary>

मनो-बुद्ध्य्-अभिमानेन  
सह **न्यस्य** धरा-तले ।  
कूर्मवच् चतुरः पादान्  
शिरस् तत्रैव पञ्चमम् ॥ 97
</details>

<details><summary>मूलम्</summary>

मनोबुद्ध्यभिमानेन सह न्यस्य धरातले ।  
कूर्मवच्चतुरः पादान् शिरस्तत्रैव पञ्चमम् ॥ 97
</details>


<details open><summary>विश्वास-प्रस्तुतिः</summary>

प्रदक्षिण-समेतेन  
त्व् एवं-रूपेण याजकः ।  
अष्टाङ्गेन प्रणामेन  
**प्रणमेत्** पुरुषोत्तमम् ॥ 98
</details>

<details><summary>मूलम्</summary>

प्रदक्षिणसमेतेन त्वेवंरूपेण याजकः ।  
अष्टाङ्गेन प्रणामेन प्रणमेत्पुरुषोत्तमम् ॥ 98
</details>


<details open><summary>विश्वास-प्रस्तुतिः</summary>

ततस्सम्मार्ज्य तं देशं गोमयेनोपलिप्य च ।  
साक्षतानि च पुष्पाणि प्रकीर्य च समन्ततः ॥ 99
</details>

<details><summary>मूलम्</summary>

ततस्सम्मार्ज्य तं देशं गोमयेनोपलिप्य च ।  
साक्षतानि च पुष्पाणि प्रकीर्य च समन्ततः ॥ 99
</details>

### आसन-क्रमः
#### पूजकस्य
<details open><summary>विश्वास-प्रस्तुतिः</summary>

**धूपयित्वा** बहु-विधैः  
कर्पूरागुरु-चन्दनैः ।  
पुरस्ताद् एव देवस्य  
**संस्तीर्यासनम्** आत्मनः ॥ 100
</details>

<details><summary>मूलम्</summary>

धूपयित्वा बहुविधैः कर्पूरागुरुचन्दनैः ।  
पुरस्तादेव देवस्य संस्तीर्यासनमात्मनः ॥ 100
</details>

<details open><summary>विश्वास-प्रस्तुतिः</summary>

दार्भं काष्ठ-मयं वापि  
**सास्त्र-च्छोटाभिवीक्षितम्** ।  
तत्रैकाग्रं मनः **कृत्वा**  
यत-चित्तेन्द्रिय-क्रियः ॥ 101
</details>

<details><summary>मूलम्</summary>

दार्भं काष्ठमयं वापि सास्त्रच्छोटाभिवीक्षितम् ।  
तत्रैकाग्रं मनः कृत्वा यतचित्तेन्द्रियक्रियः ॥ 101
</details>


<details open><summary>विश्वास-प्रस्तुतिः</summary>

**प्रवेश्योभय**-जान्व्-अन्तः  
स्वपादाङ्गुष्ठयोर् युगम् ।  
दक्षिणोत्तरम् **आसीनः**  
स्वस्तिकेनासनेन तु ॥ 102
</details>

<details><summary>मूलम्</summary>

प्रवेश्योभयजान्वन्तः स्वपादाङ्गुष्ठयोर्युगम् ।  
दक्षिणोत्तरमासीनः स्वस्तिकेनासनेन तु ॥ 102
</details>

#### भगवतः
<details open><summary>विश्वास-प्रस्तुतिः</summary>

पद्मादिष्व् आसनेष्व् एकम्  
अवलम्ब्येच्छयाऽथ वा ।  
इति **संचिन्तयेत्** पूर्वम्  
**आरिराधयिषुर्** हरिम् ॥ 103
</details>

<details><summary>मूलम्</summary>

पद्मादिष्वासनेष्वेकमवलम्ब्येच्छयाऽथ वा ।  
इति संचिन्तयेत् पूर्वम् आरिराधयिषुर्हरिम् ॥ 103
</details>

### सात्त्विक-त्यागः
<details open><summary>विश्वास-प्रस्तुतिः</summary>

स्व-सङ्कल्प-पराधीन-  
स्व-रूप--स्थिति-वृत्तिना ।  
स्व-शेषतैक-रूपेण  
स्व-देहेनाऽत्मना ऽमुना ॥ 104
</details>

<details><summary>मूलम्</summary>

स्वसङ्कल्पपराधीनस्वरूपस्थितिवृत्तिना ।  
स्वशेषतैकरूपेण स्वदेहेनाऽत्मनाऽमुना ॥ 104
</details>


<details open><summary>विश्वास-प्रस्तुतिः</summary>

स्वैर् एव करणैः सर्वैः  
बुद्धि-कर्मात्मकैर् अपि ।  
गन्धादिभिस् तथा द्रव्यैः  
स्वकीयैर् एव संप्रति ॥ 105
</details>

<details><summary>मूलम्</summary>

स्वैरेव करणैः सर्वैः बुद्धिकर्मात्मकैरपि ।  
गन्धादिभिस्तथा द्रव्यैः स्वकीयैरेव संप्रति ॥ 105
</details>


<details open><summary>विश्वास-प्रस्तुतिः</summary>

स-पत्नीकं स-सचिवं  
स-द्वार-प--गणेश्वरम् ।  
स्वयम् एव स्वम् आत्मानम्  
**अर्चयत्य् अपदिश्य** माम् ॥ 106
</details>

<details><summary>मूलम्</summary>

सपत्नीकं ससचिवं सद्वारपगणेश्वरम् ।  
स्वयमेव स्वमात्मानम् अर्चयत्यपदिश्य माम् ॥ 106
</details>


<details open><summary>विश्वास-प्रस्तुतिः</summary>

स्वयैव कृपया देवः  
श्री-पतिः पुरुषोत्तमः।  
इत्य् एवम् **अनुसन्धाय**  
पुनश् चैवम् **अनुस्मरेत्** ॥ 107
</details>

<details><summary>मूलम्</summary>

स्वयैव कृपया देवः श्रीपतिः पुरुषोत्तमः।  
इत्येवमनुसन्धाय पुनश्चैवमनुस्मरेत् ॥ 107
</details>


<details open><summary>विश्वास-प्रस्तुतिः</summary>

**तत्-प्रेरितस्** तदीयश् च  
तद्-दत्त-मति-शक्तितः।  
तद्-आत्मकस् तद्-आधारः  
तत्-प्रीत्यै **तत्-पदाश्रितः**॥ 108
</details>

<details><summary>मूलम्</summary>

तत्प्रेरितस्तदीयश्च तद्दत्तमतिशक्तितः।  
तदात्मकस्तदाधारः तत्प्रीत्यै तत्पदाश्रितः॥ 108
</details>


<details open><summary>विश्वास-प्रस्तुतिः</summary>

तद्-दत्तैर् एव तद्-द्रव्यैः  
तत्-पूजां **करवाण्य्** अहम्।  
**संचिन्त्यैवं** स्वम् आत्मानं  
तत्-क्रिया-योग्यतां **नयेत्**॥ 109
</details>

<details><summary>मूलम्</summary>

तद्दत्तैरेव तद्द्रव्यैः तत्पूजां करवाण्यहम्।  
संचिन्त्यैवं स्वमात्मानं तत्क्रियायोग्यतां नयेत्॥ 109
</details>


<details open><summary>विश्वास-प्रस्तुतिः</summary>

अनेन विधिना **कुर्यान्**  
नित्यं देहात्म-शोधनम् ।  
त्रिर् वाथ पञ्च-कृत्वो वा  
प्राणानायम्य सुस्थिरः ॥ 110
</details>

<details><summary>मूलम्</summary>

अनेन विधिना कुर्यान्नित्यं देहात्मशोधनम् ।  
त्रिर्वाथ पञ्चकृत्वो वा प्राणानायम्य सुस्थिरः ॥ 110
</details>

## भूत-शुद्धि-क्रमः
### शोषणादि
<details open><summary>विश्वास-प्रस्तुतिः</summary>

ततो दक्षिण-पाण्य्-अन्तर्  
**न्यस्य** मन्त्रं धियाऽऽत्मनः ।  
तं **निदध्यात्** स्वनाभ्य्-अन्तः  
पाणिना प्राणसंयमः ॥ 111
</details>

<details><summary>मूलम्</summary>

ततो दक्षिणपाण्यन्तः न्यस्य मन्त्रं धियाऽऽत्मनः।  
तं विदध्यात् स्वनाभ्यन्तः पाणिना प्राणसंयमः॥ 111
</details>


<details open><summary>विश्वास-प्रस्तुतिः</summary>

तन्-मन्त्रतस् समुद्भूतैः  
शोषणैश् चण्ड-मारुतैः।  
**संशोषयेत्** स्वकं देहं  
प्राचीनैः कर्मभिस् सह॥ 112
</details>

<details><summary>मूलम्</summary>

तन्मन्त्रतस्समुद्भूतैः शोषणैश्चण्डमारुतैः।  
संशोषयेत् स्वकं देहं प्राचीनैः कर्मभिस्सह॥ 112
</details>


<details open><summary>विश्वास-प्रस्तुतिः</summary>

अथ **विन्यस्य** हृदये  
पूर्ववत् पाणिना मनुम् ।  
तत उद्भूत-चक्राग्नि-  
ज्वालया **दाहयेत्** तनुम् ॥ 113
</details>

<details><summary>मूलम्</summary>

अथ विन्यस्य हृदये पूर्ववत् पाणिना मनुम् ।  
तत उद्भूतचक्राग्निज्वालया दाहयेत्तनुम् ॥ 113
</details>

### संहारन्यासः
<details open><summary>विश्वास-प्रस्तुतिः</summary>

ततो मस्तक-विन्यस्त-  
मन्त्रोद्भूतामृत-द्युतेः।  
रश्मिभिः **प्लावयेद्** दग्धं  
स्वकं देहं सुधामयैः ॥ 114
</details>

<details><summary>मूलम्</summary>

ततो मस्तकविन्यस्तमन्त्रोद्भूतामृतद्युतेः।  
रश्मिभिः प्लावयेद्दग्धं स्वकं देहं सुधामयैः ॥ 114
</details>


<details open><summary>विश्वास-प्रस्तुतिः</summary>

ततः पाद, उपस्थे च,  
हृदि, वक्त्रे, शिरस्य् अपि।  
पञ्चोपनिषदो **न्यस्य**,  
पृथिव्य्-आद्य्-अधिदेवताः॥ 115
</details>

<details><summary>मूलम्</summary>

ततः पाद उपस्थे च हृदि वक्त्रे शिरस्यपि।  
पञ्चोपनिषदो न्यस्य पृथिव्याद्यधिदेवताः॥ 115
</details>


<details open><summary>विश्वास-प्रस्तुतिः</summary>

ततो ऽप्य् एवं क्रमेणैव  
स्व-देहे भूत-पञ्चकम्।  
कारणे कारणे +++(=??)+++ स्वस्मिन्  
**न्यस्तैर्** मन्त्रैर् **विलापयेत्**॥ 116
</details>

<details><summary>मूलम्</summary>

ततोप्येवं क्रमेणैव स्वदेहे भूतपंचकम्।  
कारणे कारणे स्वस्मिन् न्यस्तैर्मन्त्रैर्विलापयेत्॥ 116
</details>


<details open><summary>विश्वास-प्रस्तुतिः</summary>

पद-जान्व्-अन्तरं **भूमिः**  
जानु-कट्य्-अन्तरं **जलम्**।  
हृत्-कट्योर् अन्तरं **तेजो**  
**वायुर्** नासा-हृद्-अन्तरम्॥ 117
</details>

<details><summary>मूलम्</summary>

पदजान्वन्तरं भूमिः जानुकट्यन्तरं जलम्।  
हृत्कट्योरन्तरं तेजः वायुर्नासाहृदन्तरम्॥ 117
</details>


<details open><summary>विश्वास-प्रस्तुतिः</summary>

**व्योम** नासा-शिरो-मध्यम्  
एवं देहे **व्यवस्थितः**।  
तस्मात् ततस् ततस् तानि  
**समुत्थाप्य विलापयेत्** ॥ 118
</details>

<details><summary>मूलम्</summary>

व्योम नासाशिरोमध्यमेवं देहे व्यवस्थितः।  
तस्मात्ततस्ततस्तानि समुत्थाप्य विलापयेत् ॥ 118
</details>


<details open><summary>विश्वास-प्रस्तुतिः</summary>

पृथिवीम् अप्सु, ताश् चाग्नौ,  
तं वायौ, तं च खे क्रमात्।  
तम् अप्य् अहं-कृतौ, ताञ् च  
सविकारां महत्य् अपि॥ 119
</details>

<details><summary>मूलम्</summary>

पृथिवीमप्सु ताश्चाग्नौ तं वायौ तं च खे क्रमात्।  
तमप्यहंकृतौ ताञ्च सविकारां महत्यपि॥ 119
</details>


<details open><summary>विश्वास-प्रस्तुतिः</summary>

महान्तं प्रकृतौ, ताञ् च  
तमस्य्, एतत् परमात्मनि।  
ततो **विमुक्तम्** आत्मानं  
**विमुक्तं** तत्त्व-पञ्जरात्॥ 120
</details>

<details><summary>मूलम्</summary>

महान्तं प्रकृतौ ताञ्च तमस्येतत् परमात्मनि।  
ततो विमुक्तमात्मानं विमुक्तं तत्त्वपञ्जरात्॥ 120
</details>


<details open><summary>विश्वास-प्रस्तुतिः</summary>

**विमुक्तं** मेघ-पटलाद्  
दिवाकरम् इवोज्ज्वलम्।+++(5)+++  
ततः प्रकृति-संसर्गाद्  
अनादेर् अशुचेस् ततः॥ 121
</details>

<details><summary>मूलम्</summary>

विमुक्तं मेघपटलात् दिवाकरमिवोज्ज्वलम्।  
ततः प्रकृतिसंसर्गाद् अनादेरशुचेस्ततः॥ 121
</details>

### अङ्गुष्ठ-प्रवेशः
<details open><summary>विश्वास-प्रस्तुतिः</summary>

अ-शुद्धं शुद्धतां नेतुं  
शुभाश्रय-वशेन तु।  
भगवद्-दक्षिणाङ्घ्र्य्-अब्ज-  
शुभाङ्गुष्ठं **प्रवेशयेत्**॥ 122
</details>

<details><summary>मूलम्</summary>

अशुद्धं शुद्धतां नेतुं शुभाश्रयवशेन तु।  
भगवद्दक्षिणाङ्घ्र्यब्जशुभाङ्गुष्ठं प्रवेशयेत्॥ 122
</details>


<details open><summary>विश्वास-प्रस्तुतिः</summary>

तत्-प्रवेशात् परां शुद्धिं  
**गतं विगत-कल्मषम्**।  
तत **आदाय**, तद्-वाम-  
पादाम्भोजाद् **अधो नयेत्**॥ 123
</details>

<details><summary>मूलम्</summary>

तत्प्रवेशात् परां शुद्धिं गतं विगतकल्मषम्।  
तत आदाय तद्वामपादाम्भोजादधो नयेत्॥ 123
</details>


<details open><summary>विश्वास-प्रस्तुतिः</summary>

तत एनं तद्-अङ्गुष्ठ-  
नख-स्रोतो-विनिस्सृतैः।  
दिव्यामृतजलैर् गाङ्गैर्  
आत्मानम् **अभिषेचयेत्**॥ 124
</details>

<details><summary>मूलम्</summary>

तत एनं तदङ्गुष्ठनखस्रोतोविनिस्सृतैः।  
दिव्यामृतजलैर्गाङ्गैः आत्मानमभिषेचयेत्॥ 124
</details>


<details open><summary>विश्वास-प्रस्तुतिः</summary>

तज्-जलं दिव्यम् अमृतं  
प्रसादात् परमात्मनः।  
अनघं घनतां **गत्वा**  
वपुर् **अस्योपजायते**॥125
</details>

<details><summary>मूलम्</summary>

तज्जलं दिव्यममृतं प्रसादात् परमात्मनः।  
अनघं घनतां गत्वा वपुरस्योपजायते॥125
</details>

### सृष्टि-न्यासः
<details open><summary>विश्वास-प्रस्तुतिः</summary>

तद् एव भूयो **विदधत्**  
पञ्च-शक्तिमयं वपुः।  
सृष्टि-क्रमेण विन्यस्य  
पञ्चोपनिषदो धिया॥126
</details>

<details><summary>मूलम्</summary>

तदेव भूयो विदधत् पञ्चशक्तिमयं वपुः।  
सृष्टिक्रमेण विन्यस्य पञ्चोपनिषदो धिया॥126
</details>


<details open><summary>विश्वास-प्रस्तुतिः</summary>

मूर्धादि-चरणान्तेषु  
स्वकीयाङ्गेषु पञ्चसु।  
**चिन्तयेच्** च पुनश् चैवं  
शरीरोत्पत्तिम् आत्मनः॥127
</details>

<details><summary>मूलम्</summary>

मूर्धादिचरणान्तेषु स्वकीयाङ्गेषु पञ्चसु।  
चिन्तयेच्च पुनश्चैवं शरीरोत्पत्तिमात्मनः॥127
</details>


<details open><summary>विश्वास-प्रस्तुतिः</summary>

रजस्-तमोभ्याम् अस्पृष्टा  
शुद्ध-सत्त्वमयी शुभा।  
प्रकृतिर् **जायते** दिव्या  
परस्माद् ब्रह्मणस् ततः॥128
</details>

<details><summary>मूलम्</summary>

रजस्तमोभ्यामस्पृष्टा शुद्धसत्त्वमयी शुभा।  
प्रकृतिर्जायते दिव्या परस्माद्ब्रह्मणस्ततः॥128
</details>


<details open><summary>विश्वास-प्रस्तुतिः</summary>

महान् सत्त्वमयस् तस्माद्,  
अहङ्कारश् च सात्त्विकः।  
तस्मात् सत्त्वमयैर् जातैर्  
इन्द्रियैर् ज्ञान-हेतुभिः॥129
</details>

<details><summary>मूलम्</summary>

महान् सत्त्वमयस्तस्माद् अहङ्कारश्च सात्त्विकः।  
तस्मात् सत्त्वमयैर्जातैः इन्द्रियैर्ज्ञानहेतुभिः॥129
</details>


<details open><summary>विश्वास-प्रस्तुतिः</summary>

श्रोत्र-त्वग्-रसना-घ्राणैः  
कर्माख्यैः पञ्चभिः सह।  
पायूपस्थ-पाणि-पाद-  
वाग्भिश् च मनसा सह॥130
</details>

<details><summary>मूलम्</summary>

श्रोत्रत्वग्रसनाघ्राणैः कर्माख्यैः पञ्चभिः सह।  
पायूपस्थपाणिपादवाग्भिश्च मनसा सह॥130
</details>


<details open><summary>विश्वास-प्रस्तुतिः</summary>

स्व-वाय्व्-अग्न्य्-अम्बु-भूमीभिः  
महाभूतैश् च सात्त्विकैः।  
शब्द-स्पर्श-रूप-रस-  
गन्धैर् भूत-गुणैर् अपि॥131
</details>

<details><summary>मूलम्</summary>

स्ववाय्वग्न्यम्बुभूमीभिः महाभूतैश्च सात्त्विकैः।  
शब्दस्पर्शरूपरसगन्धैर्भूतगुणैरपि॥131
</details>

### प्लावनम्
<details open><summary>विश्वास-प्रस्तुतिः</summary>

एभिश् चतुर्-विंशतिभिः  
तत्त्वैर् **जातं** वपुः स्वकम्।  
विष्णु-वाम-पदोद्भूत-  
गङ्गया **प्लावयेत्** ततः॥132
</details>

<details><summary>मूलम्</summary>

एभिश्चतुर्विंशतिभिः तत्त्वैर्जातं वपुः स्वकम्।  
विष्णुवामपदोद्भूतगङ्गया प्लावयेत्ततः॥132
</details>

## मन्त्रन्यासः
### कर-न्यासः
#### व्यापक-न्यासः
<details open><summary>विश्वास-प्रस्तुतिः</summary>

ततः स्व-हस्तौ मन्त्रेण  
त्रिर् **आमृश्य** परस्परम्।  
**निधाय** व्यापक-न्यासं  
शुद्धयोर् हस्तयोर् द्वयोः॥133
</details>

<details><summary>मूलम्</summary>

ततः स्वहस्तौ मन्त्रेण त्रिरामृश्य परस्परम्।  
निधाय व्यापकन्यासं शुद्धयोर्हस्तयोर्द्वयोः॥133
</details>

#### वर्ण-न्यासः
<details open><summary>विश्वास-प्रस्तुतिः</summary>

वर्ण-न्यासं ततः **कुर्यात्**  
प्रथमं दक्षिणे करे।  
तर्जन्य्-आदि कनिष्ठान्तम्  
अङ्गुली-मध्य-पर्वसु॥134
</details>

<details><summary>मूलम्</summary>

वर्णन्यासं ततः कुर्यात् प्रथमं दक्षिणे करे।  
तर्जन्यादि कनिष्ठान्तम् अङ्गुलीमध्यपर्वसु॥134
</details>


<details open><summary>विश्वास-प्रस्तुतिः</summary>

मन्त्रादींश् चतुरो वर्णान्  
नादान्तान्+++(=मकारान्तान्)+++ प्रणवादिकान्।  
अङ्गुष्ठेनैव **विन्यस्य**  
प्रणवं चान्य-पर्वसु॥135
</details>

<details><summary>मूलम्</summary>

मन्त्रादींश्चतुरो वर्णान् नादान्तान् प्रणवादिकान्।  
अङ्गुष्ठेनैव विन्यस्य प्रणवं चान्यपर्वसु॥135
</details>


<details open><summary>विश्वास-प्रस्तुतिः</summary>

अङ्गुष्ठेनैव सव्येपि  
वर्णान् मन्त्रस्य चापरान्।  
नादान्तान् प्रणवोपेतान्  
**न्यसेत्** सर्वेषु पर्वसु॥136
</details>

<details><summary>मूलम्</summary>

अङ्गुष्ठेनैव सव्येपि वर्णान्मन्त्रस्य चापरान्।  
नादान्तान् प्रणवोपेतान् न्यसेत् सर्वेषु पर्वसु॥136
</details>


<details open><summary>विश्वास-प्रस्तुतिः</summary>

प्रणवं च यथापूर्वं  
पार्श्व-पर्वसु **योजयेत्** ।  
वर्णान् **न्यस्याङ्गुलीष्व्** एवं,  
तास्व् अङ्ग-न्यासम् **आचरेत्** ॥ 137
</details>

<details><summary>मूलम्</summary>

प्रणवं च यथापूर्वं पार्श्वपर्वसु योजयेत् ।  
वर्णान् न्यस्याङ्गुलीष्वेवं तास्वङ्गन्यासमाचरेत् ॥ 137
</details>

#### गुण-न्यासः
<details open><summary>विश्वास-प्रस्तुतिः</summary>

हृदयं+++(→तन्-मन्त्रं)+++ दक्षिणेऽङ्गुष्ठे  
तर्जन्या **विनिवेशयेत्** ।  
अङ्गुष्ठाग्रेण मूर्धादि +++(→मूर्धा, शिखा, कवचम्, अस्त्रम् इति तत्-तन्-मन्त्राः)+++  
तर्जन्य्-आदिषु **योजयेत्** ॥ 138

(ओम् 'ओम्' ज्ञानाय 'हृदयाय' नमः  
ओम् 'नम्' ऐश्वर्याय 'शिरसे' स्वाहा   
ऒम् 'मोम्' शक्त्यै 'शिखायै' वौषट्  
ओम् 'नाम्' बलाय 'कवचाय' हुम्  
ओम् 'राम्' वीर्याय 'अस्त्राय' फट्)
</details>

<details><summary>मूलम्</summary>

हृदयं दक्षिणेऽङ्गुष्ठे तर्जन्या विनिवेशयेत् ।  
अङ्गुष्ठाग्रेण मूर्धादितर्जन्यादिषु योजयेत् ॥ 138
</details>


<details open><summary>विश्वास-प्रस्तुतिः</summary>

नयनं+++(→तन्-मन्त्रं)+++ वाम-तर्जन्या  
तद्-अङ्गुष्ठे **निवेशयेत्** ।  
अङ्गुष्ठेनोदरादीनि +++(→उदरं पृष्ठं बाहू ऊरू इति तत्-तन्-मन्त्राः)+++  
तर्जन्यादिषु **योजयेत्** ॥ 139

(ओम् 'यम्' तेजसे 'नेत्राभ्याम्' नमः  
ओम् 'णाम्' तेजसे 'उदराय' नमः  
ओम् 'यम्' तेजसे 'पृष्ठाभ्याम्' नमः  
ओम् 'यम्' तेजसे 'बाहुभ्याम्' नमः  
ओम् 'यम्' तेजसे 'ऊरुभ्याम्' नमः)
</details>

<details><summary>द्राविडम्</summary>

इडदु कैयिलुम् मुदलिल् इड आळ्गाट्टि विरलाल् अक् कट्टै विरलिल् नेत्रत्तैयुम्, अक् कट्टै विरलाल् मट्र विरल्गळिल् उदरम्, प्रुष्ट्टम्, पाहु, ऊरु ऎण्ड्र अङ्गङ्गळैयुम् वैप्पदु. इदन् पिऱगु-
</details>


<details><summary>मूलम्</summary>

नयनं वामतर्जन्या तदङ्गुष्ठे निवेशयेत् ।  
अङ्गुष्ठेनोदरादीनि तर्जन्यादिषु योजयेत् ॥ 139
</details>


<details open><summary>विश्वास-प्रस्तुतिः</summary>

अङ्गुष्ठाभ्यां जानुपादौ +++(इति तत्-तन्-मन्त्रौ)+++  
**न्यसेद्** दक्षिण-सव्ययोः ।  
अव्युच्छिन्न-क्रमेणैव  
यथा स्वाङ्गुलि-मूर्धसु ॥ 140

(ओम् 'यम्' तेजसे 'जानुभ्याम्' नमः  
ओम् 'यम' तेजसे 'पादाभ्याम्' नमः)
</details>

<details><summary>विस्तारः (द्रष्टुं नोद्यम्)</summary>

अन्दन्दग कै कट्टैविरलाल् अन्दन्दक् कैमुदुगम्.  
विरल् मुनैगळ् मुऴुमैयुम् तडवि वलदिल् जानु ऎन् अङ्गत्तैयुम्, इडदिल् पादम् ऎण्ड्रदैयुम् वैप्पदु.
अन्दन्द अङ्गत्तै अन्दन्द इडत्तिल् वैक्कुम्बोदु  
सॊल्लुम् मुऴु मन्द्र वडिवु  
इप्पोदु इङ्गुत् तॆळिव विल्लै.  
मेले अङ्गन्यासत्तिले सॊल्लप् पोगिऱा अव्वाऱे कॊळ्वदु.  
अदै इङ्गेये तॆळिविक्किऱो मॊत्तम् 12 न्यासम्.  
आग मुऱैये 12 मन्द्रङ्गळ्. 

पत् विरल्गळुक्कुम् मुऴु कै :  
विरल्नुनिगळ् इरण्डुक्कुम् आ 12-क्कुम्-

ओम् 'ओम्' ज्ञानाय 'हृदयाय' नमः  
ओम् 'नम्' ऐश्वर्याय 'शिरसे' स्वाहा   
ऒम् 'मोम्' शक्त्यै 'शिखायै' वौषट्  
ओम् 'नाम्' बलाय 'कवचाय' हुम्  
ओम् 'राम्' वीर्याय 'अस्त्राय' फट्  

ओम् 'यम्' तेजसे 'नेत्राभ्याम्' नमः  

ओम् 'णाम्' तेजसे 'उदराय' नमः  
ओम् 'यम्' तेजसे 'पृष्ठाभ्याम् नमः  
ओम् 'यम्' तेजसे 'बाहुभ्याम्' नमः  
ओम् 'यम्' तेजसे 'ऊरुभ्याम्' नमः  

ओम् 'यम्' तेजसे 'जानुभ्याम्' नमः  
ओम् 'यम' तेजसे 'पादाभ्याम्' नमः

ऎट्टु ऎऴुत्तुक्कळ् ऎट्टु इडङ्गळुक्कु आन पिऱगु  
मिगुन्द नालु इडङ्गळुक्कुम्  
ऒम् 'यम्' ऎण्ड्रु कडैसि ऎऴुत्तैये वैप्पदाम्.
करन्यासम् मुट्रुम्.

इनि अङ्गन्यासम् सॆय्वदऱ्‌काग मुदलिल् अङ्गत्तिल्, व्याबग न्यासम् सॆय्य वेण्डुम्. अदावदु--
</details>


<details><summary>मूलम्</summary>

अङ्गुष्ठाभ्यां जानुपादौ न्यसेद्दक्षिणसव्ययोः ।  
अव्युच्छिन्नक्रमेणैव यथा स्वाङ्गुलिमूर्धसु ॥ 140
</details>

### अङ्ग-न्यासः
#### व्यापक-न्यासः
<details open><summary>विश्वास-प्रस्तुतिः</summary>

ततो देहे ऽपि तद् अनु  
**व्यापक-न्यासम् आचरेत्** ।  
शिरः-प्रभृति पाणिभ्याम्  
आपादाभ्यां स्वपार्श्वयोः ॥ 141
</details>

<details><summary>द्राविडम्</summary>

पिऱगु तेहत्तिलुम् कैयिल् सॆय्ददऱ्‌कु ऒत्तु इरु कैगळालुम्, सिरस्सिलिरुन्दु इरुबादङ्गळ् वरैयिल् इरु पक्कङ्गळिल् मुऴुमैयुम् मूण्ड्रु तरम् तडविक् कॊण्डे 5 मन्द्रत्तै वैप्पदु.इदु 'कवसम्' पूण्वदु पोलागुम्: 
'आबादाप्याम्' ऎण्ड्रदु पञ्जमीत्विवसनम्. पादङ्गळ् वरैयिल् ऎण्ड्रु पॊरुळाम्.
</details>


<details><summary>मूलम्</summary>

ततो देहेपि तदनु व्यापकन्यासमाचरेत् ।  
शिरःप्रभृति पाणिभ्यामापादाभ्यां स्वपार्श्वयोः ॥ 141
</details>


<details open><summary>विश्वास-प्रस्तुतिः</summary>

त्रिः **स्पृशन्** स्वेन मन्त्रेण  
**वेष्टयन्न्** इव वर्मणा ।  
मन्त्र-वर्णान् स्वदेहे ऽपि  
**न्यसेद्** एवम् अतन्द्रितः ॥ 142
</details>

<details><summary>द्राविडम्</summary>

इनि तेहावयवङ्गळिल् मन्द्र वर्णङ्गळुक्कु स्त्तिदि कु न्यासम्:  
'ऎङ्गॆङ्गु ऎन्दॆन्द विरल्गळ्' सेर्त्तु वैप्प” तॆन्बदै कवनिक्क वेण्डुम्. वर्णङ्गळुक्कु मुन्ने ओङ्गारत्तैयुम् मेले नादत्तै (अनुस्वारत्तै)युम् सेर्क्क वेण्डुम्. इप्पडि स्त्तिदिन्यासम् सॆय्य विरुप् पत्तुडन् मुदन्मुदल् नाबियिल् तॊडङ्गुवदु-
</details>



<details><summary>मूलम्</summary>

त्रिः स्पृशन् स्वेन मन्त्रेण वेष्टयन्निव वर्मणा ।  
मन्त्रवर्णान् स्वदेहेऽपि न्यसेदेवमतन्द्रितः ॥ 142
</details>


#### वर्ण-न्यासः
<details open><summary>विश्वास-प्रस्तुतिः</summary>

नाभ्याम् ओंकारम् अङ्गुष्ठ-  
कनिष्ठाभ्यां **निवेशयेत्** ।  
सनादं प्रणवोपेतं  
स्थिति-न्यास-चिकीर्षया ॥ 143
</details>

<details><summary>द्राविडम्</summary>

1. नाबियिल् ओङ्गारम् - कट्टै विरलुम् सुण्डु विरलुम् सेर्त्तु 
2. कुह्य स्तलत्तिल् 'नम'-मट्र विरल्गळाल् 
3. मुऴङ्गाल्गळिल्-'मोम्'-मट्र विरल्गळालेये 
4. पादङ्गळिल् पिन् पुऱत्तिनिण्ड्रु}'नाम्'-ऎल्ला विरल्गळालुम् 
5. सिरस्सिल् -'राम्'- नडु विरलाल् 
6. कण्गळिरण्डिल्-'यम्'-3-वदु 4-वदु विरल्गळाल् 
7. मुगत्तिन् नडुविल् मूक्किन् ऎदिरिल्-'णाम्'-2-वदुम् वदुम् सेर्त्तु. 
8. ह्रुदयत्तिल् —'यम्'-आळ्गाट्टियुम् कटै विरलुम् सेर्त्तु. 

इदु (144, 147) 5 च्लोगप् पॊरुळ्. 

सलोगम् 144-ल् 'साङ्गुष्ट्टाबिस्स तिस्रुबि:'- ऎन्गिऱ पाडम् असुत्तम्. ऎन्द-मूण्ड्रु विरल्गळॆन्बदुम् विळङ्गविल्लै. ओलैयिलुळ्ळ 'सदस्रुबि:' ऎन्गिऱ पाडमे तगुम्. आनालुम् 'साङ्गुष्ट्टाबि:'-ऎण्ड्राल् मेल् सॊल् लुम् न्यासम् पोलागुम्. अदनाल् आन्निगत्तिलुळ्ळबडि ‘व्यङ्गुष्ट्टाबि:' ऎण्ड्रे पाडम् तगुम्. आग 144-147 सलोगङ्गळ् उरैक्कप् पॆट्रन. अवैयावन.-
</details>


<details><summary>मूलम्</summary>

नाभ्यामोंकारमङ्गुष्ठकनिष्ठाभ्यां निवेशयेत् ।  
सनादं प्रणवोपेतं स्थितिन्यासचिकीर्षया ॥ 143
</details>

<details open><summary>विश्वास-प्रस्तुतिः</summary>

द्वितीयं च तृतीयं चाप्य्  
उपस्थे जानुनोर् अपि ।  
साङ्गुष्ठाभिश् च तिसृभिर्  
अङ्गुलीभिर् यथा-क्रमम ॥ 144
</details>



<details><summary>मूलम्</summary>

द्वितीयं च तृतीयं चाप्युपस्थे जानुनोरपि ।  
साङ्गुष्ठाभिश्च तिसृभिः अङ्गुलीभिर्यथाक्रमम ॥ 144
</details>


<details open><summary>विश्वास-प्रस्तुतिः</summary>

**न्येसच्** चतुर्थं सर्वाभिः  
पादयोः पृष्ठतः पुमान् ।  
पञ्चमं मध्यया मूर्ध्नि  
**न्यस्य**, षष्ठं दृशोर् अपि … ॥ 145
</details>

<details><summary>मूलम्</summary>

न्येसच्चतुर्थं सर्वाभिः पादयोः पृष्ठतः पुमान् ।  
पञ्चमं मध्यया मूर्ध्नि न्यस्य षष्ठं दृशोरपि ॥ 145
</details>


<details open><summary>विश्वास-प्रस्तुतिः</summary>

… मध्ययैव सतर्ज्यन्या,  
युगपत् **संनिवेशयेत्** ।  
साङ्गुष्ठया ऽनामिकया  
सप्तमं मुख-मध्यतः ॥ 146
</details>

<details><summary>मूलम्</summary>

मध्ययैव सतर्ज्यन्या युगपत् संनिवेशयेत् ।  
साङ्गुष्ठयाऽनामिकया सप्तमं मुखमध्यतः ॥ 146
</details>


<details open><summary>विश्वास-प्रस्तुतिः</summary>

घ्राणस्य पुरतो **न्यस्य**,  
हृदये चान्त्यम् अक्षरम् ।  
साङ्गुष्ठ-तर्जन्य्-अग्रेण  
**न्यसेद्** एवं यथाक्रमम् ॥ 147
</details>

<details><summary>मूलम्</summary>

घ्राणस्य पुरतो न्यस्य हृदये चान्त्यमक्षरम् ।  
साङ्गुष्ठतर्जन्यग्रेण न्यसेदेवं यथाक्रमम् ॥ 147
</details>

#### गुण-न्यासः
<details open><summary>विश्वास-प्रस्तुतिः</summary>

अङ्ग-न्यासं ततः **कुर्याद्**  
अङ्ग-मन्त्रान् यथा-क्रमम् ।  
हृदि मूर्ध्नि शिखायां च  
कण्ठ-कट्योश् च मध्यमे ॥ 148

(ओम् 'ओम्' ज्ञानाय 'हृदयाय' नमः  
ओम् 'नम्' ऐश्वर्याय 'शिरसे' स्वाहा   
ऒम् 'मोम्' शक्त्यै 'शिखायै' वौषट्  

ओम् 'नाम्' बलाय 'कवचाय' हुम्)  
</details>

<details><summary>द्राविडम्</summary>

इनि आन्निगत्तिलिराद सङ्ग्षेबमान नियास्म् वरुमाऱु-148 मुदल् 154. वरैयिल् इवट्रिल् 150, च्लोगङ्गळैप् पिरित्तु अङ्गन्यास विषयम् आनबि 1631क्कु मेल् सेर्त्तुक् कॊळ्वदु.

अङ्गङ्गळिल् वर्ण न्यासम् आन पिऱगु  
अङ्ग मन्द्रङ् गळै वैप्पद् आगिऱ  
अङ्ग न्यासत्तैच् चॆय्वदु.  
अङ्ग मन्द्रङ्गळ् 152 मुदल् मूण्ड्रु सलोगङ्गळाल् सॊल्लप् पडुम्.  
मुऱैये ह्रुदयम्, तलै, सिगैकऴुत्तुक्कुम्,  
अरैक्कुमिडैयिल् उळ्ळ उडल्,
</details>


<details><summary>मूलम्</summary>

अङ्गन्यासं ततः कुर्याद् अङ्गमन्त्रान् यथाक्रमम् ।  
हृदि मूर्ध्नि शिखायां च कण्ठकट्योश्च मध्यमे ॥ 148
</details>


<details open><summary>विश्वास-प्रस्तुतिः</summary>

शरीरे ऽंस-द्वये चापि  
नेत्रयोर् उदरे तथा ।  
पृष्ठ-बाहूरु-जान्व्-अङ्घ्रि-  
युगलेषु यथोचितान् ॥ 149

(ओम् 'राम्' वीर्याय 'अस्त्राय' फट्
ओम् 'यम्' तेजसे 'नेत्राभ्याम्' नमः

ओम् 'णाम्' तेजसे 'उदराय' नमः  

ओम् 'यम्' तेजसे 'पृष्ठाभ्याम् नमः  
ओम् 'यम्' तेजसे 'बाहुभ्याम्' नमः  
ओम् 'यम्' तेजसे 'ऊरुभ्याम्' नमः  
ओम् 'यम्' तेजसे 'जानुभ्याम्' नमः  
ओम् 'यम' तेजसे 'पादाभ्याम्' नमः
)  
</details>

<details><summary>द्राविडम्</summary>

तोट्कळ्, कण्कळ्, वयिऱु, प्रुष्ट्टङ्गळ्, पुजङ्गळ्, तॊडैगळ्, मुऴङ्गाल् कळ्, पातङ्गळ् आग पन्निरण्डिडङ्गळिलाम्. 
‘यदोसिदान्' ऎण्ड्र विडत्तिल् 'यदोदिदान्' ऎण्ड्रु ताळबाडम् आम्,  
सास्त्रत्तिल् सॊल्लप्पट्ट पडियान ऎण्ड्र पॊरुळदाम्.
</details>


<details><summary>मूलम्</summary>

शरीरेंऽसद्वये चापि नेत्रयोरुदरे तथा ।  
पृष्ठबाहूरुजान्वङ्घ्रियुगलेषु यथोचितान् ॥ 149
</details>

### दिग्-बन्धः 
<details open><summary>विश्वास-प्रस्तुतिः</summary>

साङ्गुष्ठ-तर्जन्य्-अग्रेण  
सास्त्र-च्छोटेन सर्वशः ।  
**बध्वा** दिशश् च पूर्वाद्या  
वह्न्य्-आद्या विदिशस् तथा ॥ 150
</details>

<details><summary>मूलम्</summary>

साङ्गुष्ठतर्जन्यग्रेण सास्त्रच्छोटेन सर्वशः ।  
बध्वा दिशश्च पूर्वाद्याः वह्न्याद्या विदिशस्तथा ॥ 150
</details>


<details open><summary>विश्वास-प्रस्तुतिः</summary>

तेनैव **भ्रामयन्न्** अस्त्रं  
**कुर्यात् प्राकारम्** आत्मनः ।  
कवचेन च मन्त्रेण  
**कुर्याद् देहावगुण्ठनम्** ॥ 151
</details>

<details><summary>मूलम्</summary>

तेनैव भ्रामयन्नस्त्रं कुर्यात् प्राकारमात्मनः ।  
कवचेन च मन्त्रेण कुर्याद्देहावगुण्ठनम् ॥ 151
</details>

### मन्त्र-निर्देशः
#### सङ्क्षेपतः
<details open><summary>विश्वास-प्रस्तुतिः</summary>

अङ्ग-मन्त्रा - मन्त्र-वर्णा  
नादान्ताः प्रणवादिकाः।  
ज्ञानैश्वर्य-शक्ति-बल-  
वीर्य-तेजः-पदैर् **युताः**॥ 152
</details>

<details><summary>द्राविडम्</summary>

अङ्ग मन्द्रङ्गळावन-अष्टाक्षर मन्द्र वर्णङ् गळे. अवट्रिल् वरिसैयाग ऒव्वॊण्ड्रैयुम् मुदलिल् प्रणवम्, वर्णत्तिऱ्‌कुप् पिऱगु नादम् (अनुस्वारम्); अदन् मेल् ज्ञान-ऐच्वर्य, सक्ति पल वीर्य तेज: पदङ् गळिलॊण्ड्रु, अदन् मेल् ऎन्द अङ्गत्तैत् तॊडुगिऱदो अन्द अङ्गत्तिऱ्‌कुप् पॆयरान ह्रुदयादि सॊल्लैयुम् अन्दन्द अङ्गऱ्‌तिऱ्‌कुच् चेर्प्पदु. ज्ञानादि पदङ्गळ् आऱु मुडिन्दु विट्ट पडियाल्  
</details>


<details><summary>मूलम्</summary>

अङ्गमन्त्रा मन्त्रवर्णा नादान्ताः प्रणवादिकाः।  
ज्ञानैश्वर्यशक्तिबलवीर्यतेजःपदैर्युताः॥ 152
</details>


<details open><summary>विश्वास-प्रस्तुतिः</summary>

चतुर्थ्यन्तैस् तथा स्वाङ्गैर्  
हृदयाद्यैः **समन्विताः** ।  
तेजसे इति **संयुक्ताः**  
षट्स्व् अङ्गेषूर-आदिषु ॥ 153
</details>

<details><summary>द्राविडम्</summary>

आऱुक्कु मेल् णाम् ऎण्ड्रदै तेजस् उदर ऎण्ड्र सॊऱ्‌कळै मट्टुम् सेर्त्तु निया सॆय्वदॆण्ड्रिरुन्दिरुक्कुम्. पिऱगु विडप्पट्टदॆ तोण्ड्रुगिऱदु. 'णाम्' ऎन्बदै मेले सॊल्लविल्लै पिऱगु कडैयक्षरमान 'य' ऎन्बदे प्रुष्ट्टम् मुदल् वरैयिलान अङ्गङ्गळुक्कु आगुम्. इन्द तेजस्पद वीर्यादिबदमुम्. अन्दन्द अङ्गबदमुमॆल्लाम् सदुर्त्ती पक्ति यन्दमागच्चॊल्लप्पडुम्. इदु सङ्ग्षेब न्यासॆ किऱार्. मेले विस्तार न्यासम् सॊल्लुगिऱार्. अदिल् स्वाहा ऎण्ड्राऱ्‌पोल् कडैसियिल् सॊल्लॊ सेर्प्पदु नीङ्गलाग वेऱु विसेषम् तॆरियविल्लै. 
अन्द विस्तार मन्द्रङ्गळै 140वदु कारिगैयिन् उ यिल् कूऱियिरुक्किऱोम्. अवट्रैक् कीऴ् कूऱुम् विदम न्यासम् सॆय्ग अवट्रिल्- 

मुदल् 
मन्द्रवर्णत्तै 
ह्रुदयत्तिल् कट्ट विरलुडन् सेर्न्द आळ्गाट्टियाल्- 
2\. 2वदु मन्दरवर्णत्तैत् तलैयिल् कट्टैविर 
विट्टु नालु विरल्गळाल्. (1564) 
3वदै सिगैयिल् कट्टैविरलै नाळमागक् कॊण् मुष्टियाल्.(1571) 
4वदै पलाय कवसाय हुम् ऎण्ड्रु इरुगैगळालु कऴुत्तिनिण्ड्रु अरै वरैयिल् कवसमागक्प् पोर्प्पदु. 
(1 
5वदै 'वीर्यायास्त्राय पट्' ऎण्ड्रु सॊल्लि अ काट्टिगट्टैविरल्गळाल् तोळ्गळिन् मेल् सप्तिक्कच्चॆ वदु. असुरादिगळै विरट्टवाम् इदु.(160) 
6वदैक् कण्गळिल् नडुविरल् आळ्गाट्टिविरल्गळाल्, 
(61 
सम् 
57 
7 वदै नाबियिल् विरल्गळाल् (162), 8 वदै प्रुष्टङ् गळिल्, 9वदै पुजङ्गळिल्, 10वदै तॊडैगळिल्, 11वदै य.) मुऴङ्गाल्गळिल्, 12वदैक् काल्गळिल् (163). 
ण्ड्रु 
काल् 
मुम् 
वि- 
. म 
इन्द विस्तार 
न्यासमे 
आन्निगत्तिलुमुळ्ळदु. इदऱ्‌कान कारिगैगळ् 155 मुदल् 163 वरैयिलिव्वाऱु-
</details>



<details><summary>मूलम्</summary>

चतुर्थ्यन्तैस्तथा स्वाङ्गैः हृदयाद्यैः समन्विताः ।  
तेजसे इति संयुक्ताः षट्स्वङ्गेषूर आदिषु ॥ 153
</details>


<details open><summary>विश्वास-प्रस्तुतिः</summary>

यम् इत्य् अनेन बीजेन  
**युताः** पृष्ठादि-पञ्चसु ।  
संक्षेपो ऽङ्ग-न्यासो ऽयं  
सविस्तारो ऽपि **कीर्त्यते** ॥ 154
</details>

<details><summary>मूलम्</summary>

यम् इत्यनेन बीजेन युताः पृष्ठादिपञ्चसु ।  
संक्षेपोऽङ्गन्यासोऽयं सविस्तारोऽपि कीर्त्यते ॥ 154
</details>

#### विस्तृत-निर्देशः
##### हृदि
<details open><summary>विश्वास-प्रस्तुतिः</summary>

ओंकारात् परतो **युञ्ज्यात्**  
नादान्तान् प्रणवादिकान् +++(वर्णान्)+++ ।  
"ज्ञानाय हृदयाये"ति  
"नमश्" चैव यथाक्रमम् ॥ 155  
मन्त्रम् एनं हृदि **न्यस्य**  
तर्जन्य्-आङ्गुष्ठ-युक्तया ।
</details>

<details><summary>मूलम्</summary>

ओंकारात् परतो युञ्ज्यात् नादान्तान् प्रणवादिकान् ।  
ज्ञानाय हृदयायेति नमश्चैव यथाक्रमम् ॥ 155  
मन्त्रमेनं हृदि न्यस्य तर्जन्याङ्गुष्ठयुक्तया ।
</details>


##### मूर्ध्नि
<details open><summary>विश्वास-प्रस्तुतिः</summary>

"(ओं) नम् ऐश्वर्याय शिरसे  
स्वाहे"ति पद-संयुतम् ॥ 156  
अनङ्गुष्ठाङ्गुलीभिस् तु  
**न्यसेन्** मस्तक-मध्यतः।
</details>

<details><summary>मूलम्</summary>

(ओं) नम् ऐश्वर्याय शिरसे स्वाहेति पदसंयुतम् ॥ 156  
अनङ्गुष्ठाङ्गुलीभिस्तु न्यसेन्मस्तकमध्यतः।
</details>

##### शिखायाम्

<details open><summary>विश्वास-प्रस्तुतिः</summary>

"शक्त्यै शिखायै वौषड्" इत्य्-  
एतन् मोङ्-कार-संयुतम्॥157  
मुष्टिना ऽङ्गुष्ठ-नालेन  
**न्यसेन्** मध्ये-शिखं मनुम्।
</details>

<details><summary>मूलम्</summary>

शक्त्यै शिखायै वौषडित्येतन्मोंकारसंयुतम्॥157  
मुष्टिनाऽङ्गुष्ठनालेन न्यसेन्मध्येशिखं मनुम्।
</details>

##### वक्षसि

<details open><summary>विश्वास-प्रस्तुतिः</summary>

नाङ्कारेण **समायोज्य**  
"बलाय कवचाय हुम्"॥158  
तेन कण्ठादि-कट्यन्तं  
पाणिभ्यां **वर्मयेत्** तनूम्।
</details>

<details><summary>मूलम्</summary>

नाङ्कारेण समायोज्य बलाय कवचाय हुम्॥158  
तेन कण्ठादिकट्यन्तं पाणिभ्यां वर्मयेत्तनूम्।
</details>

##### अंसयोः

<details open><summary>विश्वास-प्रस्तुतिः</summary>

"वीर्यायास्राय फड्" इति  
**रांकारेणानुबध्य** तु॥159  
**शब्दयेद्** अंसयोस् तेन  
तर्जन्या ऽङ्गुष्ठ-युक्तया।  
दैत्य-दानव-रक्षांसि  
**भीषयन्न्** अस्त्रतेजसा॥160
</details>

<details><summary>मूलम्</summary>

वीर्यायास्राय फटिति रांकारेणानुबध्य तु॥159  
शब्दयेदंसयोस्तेन तर्जन्याङ्गुष्ठयुक्तया।  
दैत्यदानवरक्षांसि भीषयन्नस्त्रतेजसा॥160
</details>

##### नेत्रयोः

<details open><summary>विश्वास-प्रस्तुतिः</summary>

"यं" समायोज्य "तेजसे  
नेत्राभ्यां वौषड्" इत्य् अदः।  
**निदध्याद्** युगपन् मध्य-  
तर्जनीभ्यां दृशोर् द्वयोः॥161
</details>

<details><summary>मूलम्</summary>

यं समायोज्य तेजसे नेत्राभ्यां वौषडित्यदः।  
निदध्याद्युगपन्मध्यतर्जनीभ्यां दृशोर्द्वयोः॥161
</details>


##### उदरे
<details open><summary>विश्वास-प्रस्तुतिः</summary>

"तेजसे उदराये"ति  
पदाभ्यां नमसा ऽपि च।  
णां समायोज्य तन् नाभ्याम्  
अङ्गुलीभिर् **निवेशयेत्**॥162
</details>

<details><summary>मूलम्</summary>

तेजसे उदरायेति पदाभ्यां नमसापि च।  
णां समायोज्य तन्नाभ्यामङ्गुलीभिर्निवेशयेत्॥162
</details>


##### पृष्ठ-बाहूरु-जान्व्-अङ्घ्रिषु
<details open><summary>विश्वास-प्रस्तुतिः</summary>

पृष्ठ-बाहूरु-जान्व्-अङ्घ्रि-  
युगलेषु यथाक्रमम्।  
तेजस इति संयुक्तैः  
नमोऽन्तैश् च स्व-नामभिः॥ 163  
यं-कारेण च संयोज्य  
तत्र-तत्र **निवेशयेत्** ।
</details>

<details><summary>मूलम्</summary>

पृष्ठबाहूरुजान्वङ्घ्रियुगलेषु यथाक्रमम्।  
तेजसे इति संयुक्तैः नमोन्तैश्च स्वनामभिः॥ 163  
यंकारेण च संयोज्य तत्रतत्र निवेशयेत् ।  
</details>


### हृद्याग-काल-विकल्पः
<details open><summary>विश्वास-प्रस्तुतिः</summary>

अस्मिन् वाऽवसरे **कुर्याद्**  
आहूते वाऽसने हरौ ॥ 164  
**हृद्-यागं** कॢप्त-संभारः  
स्वच्छन्देन यथाविधि ।  
</details>

<details><summary>मूलम्</summary>

अस्मिन्वाऽवसरे कुर्याद् आहूते वाऽसने हरौ ॥ 164  
हृद्यागं कॢप्तसंभारः स्वच्छन्देन यथाविधि ।  
</details>

## पात्र-कल्पनम्
### सर्वार्थ-तोयम्
<details open><summary>विश्वास-प्रस्तुतिः</summary>

ततस् तोयं **समुत्पूर्य**  
महत्य् **आसिच्य** भाजने ॥ 165  
मूल-मन्त्रेण **संशोध्य**  
**दग्ध्वा प्लाव्या** ऽमृताम्भसा ।  
**स्थापयेत्** दक्षिणे पार्श्वे  
**सिक्त्त्वा** सुरभि-मुद्रया ॥ 166
</details>

<details><summary>मूलम्</summary>

ततस्तोयं समुत्पूर्य महत्यासिच्य भाजने ॥ 165  
मूलमन्त्रेण संशोध्य दग्ध्वा प्लाव्याऽमृताम्भसा ।  
स्थापयेत् दक्षिणे पार्श्वे सिक्त्त्वा सुरभिमुद्रया ॥ 166
</details>

### सम्भार-शोधनम्
<details open><summary>विश्वास-प्रस्तुतिः</summary>

ततस् संभारम् अखिलं  
पूजार्थम् **उपकल्पितम्** ।  
शोषणादिभिर् **आलोक्य**  
**नीत्वा** ऽऽराधन-योग्यताम् ॥ 167  
**स्थापयित्वा** ऽग्रतः सर्वं  
सर्वतः संस्मरन् हरिम् ।
</details>

<details><summary>मूलम्</summary>

ततस्संभारमखिलं पूजार्थमुपकल्पितम् ।  
शोषणादिभिरालोक्य नीत्वाऽऽराधनयोग्यताम् ॥ 167  
स्थापयित्वाऽग्रतः सर्वं सर्वतः संस्मरन् हरिम् ।
</details>

### अर्घ्यादि
<details open><summary>विश्वास-प्रस्तुतिः</summary>

हस्त-प्रक्षालनार्थं च  
जलं **संस्थाप्य** वामतः ॥ 168
</details>

<details><summary>मूलम्</summary>

हस्तप्रक्षालनार्थं च जलं संस्थाप्य वामतः ॥ 168
</details>


<details open><summary>विश्वास-प्रस्तुतिः</summary>

प्रोक्षणार्घ्यार्थम् उचितं  
पात्रं **प्रक्षाल्य** वारिणा ।  
शुचिना **ऽऽपूर्य** तोयेन  
निर्मलेन सुगन्धिना ॥ 169
</details>

<details><summary>मूलम्</summary>

प्रोक्षणार्घ्यार्थमुचितं पात्रं प्रक्षाल्य वारिणा ।  
शुचिनाऽऽपूर्य तोयेन निर्मलेन सुगन्धिना ॥ 169
</details>


<details open><summary>विश्वास-प्रस्तुतिः</summary>

तत् तीर्थ-रूपिणं तत्र  
**ध्यात्वैवं** मनसा हरिम् ।  
**अभ्यर्च्य** गन्ध-पुष्पाद्यैः  
सप्त-कृत्वो **ऽभिमन्त्र्य** तम् ॥ 170
</details>

<details><summary>मूलम्</summary>

तत्तीर्थ(त्तोय)रूपिणं तत्र ध्यात्वैवं मनसा हरिम् ।  
अभ्यर्च्य गन्धपुष्पाद्यैः सप्तकृत्वोऽभिमन्त्र्य तम् ॥ 170
</details>


<details open><summary>विश्वास-प्रस्तुतिः</summary>

पुनश् च तस्मिन्न् अपरं  
पुष्पम् एकं समन्त्रकम् ।  
**दत्वा**, तद् एव च ततः  
**समुद्धृत्य**, बहिर् **हरेत्**॥ 171
</details>

<details><summary>मूलम्</summary>

पुनश्च तस्मिन्नपरं पुष्पमेकं समन्त्रकम् ।  
दत्वा तदेव च ततः समुद्धृत्य बहिर्हरेत्॥ 171
</details>


<details open><summary>विश्वास-प्रस्तुतिः</summary>

"ओम् अर्घ्यं कल्पयिष्यामी"त्य्  
**उक्त्वा** चार्घ्यं **प्रकल्प्य** तु ।  
तज्-जलेनैव संभारम्  
आत्मानम् अवनीं च ताम् ॥ 172
</details>

<details><summary>मूलम्</summary>

ओमर्घ्यं कल्पयिष्यामीत्युक्त्वा चार्घ्यं प्रकल्प्य तु ।  
तज्जलेनैव संभारमात्मानमवनीं च ताम् ॥ 172
</details>


<details open><summary>विश्वास-प्रस्तुतिः</summary>

**संप्रोक्ष्य** स्वेन मन्त्रेण  
योगपीठस्य पार्श्वतः ।  
तम् अप्य् अर्घ्यम् **अवस्थाप्य**  
रक्षां **कृत्वा** ऽस्त्रतेजसा ॥ 173
</details>

<details><summary>मूलम्</summary>

संप्रोक्ष्य स्वेन मन्त्रेण योगपीठस्य पार्श्वतः ।  
तमप्यर्घ्यमवस्थाप्य रक्षां कृत्वाऽस्त्रतेजसा ॥ 173
</details>

### ४ पात्राणि
<details open><summary>विश्वास-प्रस्तुतिः</summary>

ततश् चत्वारि पात्राणि  
सौवर्णादीनि शक्तितः ।  
**प्रक्षाल्यास्त्रेण** विधिवत्  
**स्थापयेत्** पुरतो हरेः॥ 174
</details>

<details><summary>मूलम्</summary>

ततश्चत्वारि पात्राणि सौवर्णादीनि शक्तितः ।  
प्रक्षाल्यास्त्रेण विधिवत् स्थापयेत् पुरतो हरेः॥ 174
</details>


<details open><summary>विश्वास-प्रस्तुतिः</summary>

मृष्टोपलिप्ते भूभागे  
**संस्कृते** शोषणादिभिः।  
**आस्तीर्यास्तरणं** धौतं  
तस्योपरि समाहितः॥ 175
</details>

<details><summary>मूलम्</summary>

मृष्टोपलिप्ते भूभागे संस्कृते शोषणादिभिः।  
आस्तीर्यास्तरणं धौतं तस्योपरि समाहितः॥ 175
</details>

### अर्घ्यादिपात्राणां दिग्विभागः

<details open><summary>विश्वास-प्रस्तुतिः</summary>

अथोम् **अर्घ्यं** कल्पयामीत्य्  
उक्त्वा, **वायु-पदे** न्यसेत्।  
कलशं तद्वद् **ऐशान्यां**  
न्यसेद् **आचमनार्थकम्**॥ 176
</details>

<details><summary>द्राविडम्</summary>

वैक्किऱेनॆण्ड्रु वायु मूलैयि वैप्पदु  
आसमनत्तिऱ्‌कान कलसत्तै वडटगिऴक्कु मूलैयि वैप्पदु.
</details>


<details><summary>मूलम्</summary>

अथोमर्घ्यं कल्पयामीत्युक्त्वा वायुपदे न्यसेत्।  
कलशं तद्वदैशान्यां न्यसेदाचमनार्थकम्॥ 176
</details>


<details open><summary>विश्वास-प्रस्तुतिः</summary>

**स्नानार्थम् अग्नि-भागे** तु  
**पाद्यार्थं नैर्ऋते** तथा।  
</details>

<details><summary>द्राविडम्</summary>

तिरुमञ्जनत्तिऱ्‌कान पात्रत्तैत् तॆन्गिऴक् 
वैप्प 
पात्य तीर्त्त पात्रत्तैत् तॆन्मेऱ्‌किलुम्  
</details>

<details><summary>विश्वास-टिप्पनी</summary>

> क्रमेण आग्नेयादिषु **कोणेषु अर्घ्य-पाद्य-आचमनीय-स्नानीय-पात्राणि** निधाय
 
इति रामानुज-नित्य-ग्रन्थे। 

कथं व्यत्यासः? किम् उपादेयम्?
</details>


<details><summary>मूलम्</summary>

स्नानार्थमग्निभागे तु पाद्यार्थं नैर्ऋते तथा।  
</details>

### अर्घ्यादीनां गन्धद्रव्याणि

<details open><summary>विश्वास-प्रस्तुतिः</summary>

तानि तोयैः **समुत्पूर्य**  
शुभिभिश् च सुगन्धिभिः॥ 177  
गन्ध-पुष्पाक्षत-कुशान्  
**अर्घ्ये**, **पाद्ये** स-पद्मकम्।  
श्यामाकं विष्णु-पर्णीं च,  
दूर्वां **चाचमनाम्भसि** …॥ 178  
… एला-लवङ्ग-तक्कोल-  
लामज्ज-कुसुमान्य् अपि।
</details>

<details><summary>द्राविडम्</summary>

अवट्रै सुत्तमाय्प् परिमळम् सेर्त्त तीर्त्तङ्गळा निऱैत्तु-
</details>


<details><summary>मूलम्</summary>

तानि तोयैः समुत्पूर्य शुभिभिश्च सुगन्धिभिः॥ 177  
गन्धपुष्पाक्षतकुशान् अर्घ्ये पाद्ये सपद्मकम्।  
श्यामाकं विष्णुपर्णीं च दूर्वां चाचमनाम्भसि॥ 178  
एलालवङ्गतक्कोललामज्जकुसुमान्यपि।  
</details>


<details open><summary>विश्वास-प्रस्तुतिः</summary>

सिद्धार्थकादीन् **स्नानीये**  
पृथक् प्रथग् अनुक्रमात्॥ 179
</details>

<details><summary>मूलम्</summary>

सिद्धार्थकादीन् स्नानीये पृथक् प्रथगनुक्रमात्॥ 179
</details>


<details open><summary>विश्वास-प्रस्तुतिः</summary>

स्वमन्त्रेण **विनिक्षिप्य**  
तद्-अलाभे हरि-प्रियाम् ।  
तुलसीम् एव **निक्षिप्य**  
**रक्षां कृत्वा** ततः परम् ॥ 180
</details>

<details><summary>मूलम्</summary>

स्वमन्त्रेण विनिक्षिप्य तदलाभे हरिप्रियाम् ।  
तुलसीमेव निक्षिप्य रक्षां कृत्वा ततः परम् ॥ 180
</details>

## आधार-शक्त्य्-आदि-परिकल्पनम्
### देव-लोकान्तम्
<details open><summary>विश्वास-प्रस्तुतिः</summary>

आसनं **कल्पयेद्** एवम्  
आधारादि यथाक्रमम् ।  
आधारशक्तिं प्रकृतिं  
कूर्मं शेषं धराधरम् ॥ 181
</details>

<details><summary>मूलम्</summary>

आसनं कल्पयेदेवम् आधारादि यथाक्रमम् ।  
आधारशक्तिं प्रकृतिं कूर्मं शेषं धराधरम् ॥ 181
</details>


<details open><summary>विश्वास-प्रस्तुतिः</summary>

पृथिवीं चोपर्य् उपरि  
**न्यस्य** मन्त्रैः **प्रणम्य** च ।  
तत्र क्षीरार्णवं श्वेत-  
द्वीपं श्रीरङ्गम् एव च ॥ 182
</details>

<details><summary>मूलम्</summary>

पृथिवीं चोपर्युपरि न्यस्य मन्त्रैः प्रणम्य च ।  
तत्र क्षीरार्णवं श्वेतद्वीपं श्रीरङ्गमेव च ॥ 182
</details>


<details open><summary>विश्वास-प्रस्तुतिः</summary>

परम-व्योम वैकुण्ठं  
वैष्णवं धाम शाश्वतम् ।  
एतेष्व् अन्यतमं देशं  
**ध्यात्वा** देवगृहं स्वकम् ॥ 183
</details>

<details><summary>मूलम्</summary>

परमव्योम वैकुण्ठं वैष्णवं धाम शाश्वतम् ।  
एतेष्वन्यतमं देशं ध्यात्वा देवगृहं स्वकम् ॥ 183
</details>

<details open><summary>विश्वास-प्रस्तुतिः</summary>

तेन तेन च मन्त्रेण  
**स्मृत्वा ऽभ्यर्च्य** प्रणम्य च ।  
तत्रानन्तात्मकं दिव्यम्  
**आस्तीर्यास्तरणं** शुभम् ॥ 184
</details>

<details><summary>मूलम्</summary>

तेन तेन च मन्त्रेण स्मृत्वाऽभ्यर्च्य प्रणम्य च ।  
तत्रानन्तात्मकं दिव्यम् आस्तीर्यास्तरणं शुभम् ॥ 184
</details>

### पीठम्

<details open><summary>विश्वास-प्रस्तुतिः</summary>

तत्र वह्न्यादिकोणेषु  
योगपीठस्य **पादकान्** ।  
धर्मं ज्ञानं च वैराग्यम्  
ऐश्वर्यं च यथाक्रमम्॥ 185
</details>

<details><summary>मूलम्</summary>

तत्र वह्न्यादिकोणेषु योगपीठस्य पादकान् ।  
धर्मं ज्ञानं च वैराग्यम् ऐश्वर्यं च यथाक्रमम्॥ 185
</details>


<details open><summary>विश्वास-प्रस्तुतिः</summary>

**विन्यस्य** मन्त्रैस् तद्-अनु  
दिक्षु पूर्वादिषु क्रमात्।  
ऋगादीन् चतुरो वेदान्  
हय-वक्त्रान् स्व-मौलिभिः।186
</details>

<details><summary>मूलम्</summary>

विन्यस्य मन्त्रैः तदनु दिक्षु पूर्वादिषु क्रमात्।  
ऋगादीन् चतुरो वेदान् हयवक्त्रान् स्वमौलिभिः।186
</details>


<details open><summary>विश्वास-प्रस्तुतिः</summary>

**दधतो** योगपीठं तम्  
उत्क्षिप्तैः स्वभुजैर् अपि।  
कृतादींश् च **युगांस्** तद्वत्  
वृष-वक्त्रान् **अवस्थितान्**॥187
</details>

<details><summary>मूलम्</summary>

दधतो योगपीठं तम् उत्क्षिप्तैः स्वभुजैरपि।  
कृतादींश्च युगांस्तद्वत् वृषवक्त्रानवस्थितान्॥187
</details>


<details open><summary>विश्वास-प्रस्तुतिः</summary>

ततो गात्राणि पीठस्य  
प्रागादिषु **निवेशयेत्**।  
अधर्माज्ञानावैराग्यानैश्वर्याह्वान-देवताः।188
</details>

<details><summary>मूलम्</summary>

ततो गात्राणि पीठस्य प्रागादिषु निवेशयेत्।  
अधर्माज्ञानावैराग्यानैश्वर्याह्वानदेवताः।188
</details>


<details open><summary>विश्वास-प्रस्तुतिः</summary>

**प्रणम्याभ्यर्च्य** तन्-मन्त्रैस्,,  
ततस् सत्त्वं, रजस्, तमः।  
तन्-मध्ये फलकाः **कुर्यात्**  
मन्त्रैः स्वैः प्राग्-उपक्रमात्॥189  
+++(कीदृशम् इदं कल्पनीयम्??)+++
</details>

<details><summary>द्राविडम्</summary>

वणङ्गि  
नम:पदम् सेर्न्द अददन् मन्द्रङ्गळाल् अर्च्चित्तु  
सत्तुव रजस् तमो गुणङ्गळागिऱ मूण्ड्रु पलगैगळैक्किऴक्किनिण्ड्रु तॊडङ्गिच् चेर्त्तु-
</details>


<details><summary>मूलम्</summary>

प्रणम्याभ्यर्च्य तन्मन्त्रैः ततस्सत्त्वं रजस्तमः।  
तन्मध्ये फलकाः कुर्यात् मन्त्रैः स्वैः प्रागुपक्रमात्॥189
</details>


<details open><summary>विश्वास-प्रस्तुतिः</summary>

एवं सद्-आत्मकं पीठम्  
अनन्तात्मकम् उज्ज्वलम्।  
सर्व-कार्योन्मुखं **स्मृत्वा**  
तन्-मन्त्रेणाभि-पूज्य च॥190
</details>

<details><summary>मूलम्</summary>

एवं सदात्मकं पीठमनन्तात्मकमुज्ज्वलम्।  
सर्वकार्योन्मुखं स्मृत्वा तन्मन्त्रेणाभिपूज्य च॥190
</details>

### पद्मम्
<details open><summary>विश्वास-प्रस्तुतिः</summary>

तस्योपरि **महा-पद्मं**  
सहस्र-दल-संवृतम्।  
उद्यद्-भास्कर-बिम्बाभं  
शु(क्ल)भ-केसर-कर्णिकम्॥191  
तन्-मन्त्रेणैव विन्यस्य  
**समभ्यर्च्य प्रणम्य** च।
</details>

<details><summary>मूलम्</summary>

तस्योपरि महापद्मं सहस्रदलसंवृतम्।  
उद्यद्भास्करबिम्बाभं शु(क्ल)भकेसरकर्णिकम्॥191  
तन्मन्त्रेणैव विन्यस्य समभ्यर्च्य प्रणम्य च।
</details>

<details open><summary>विश्वास-प्रस्तुतिः</summary>

दलेषु मण्डलं वह्नेः  
केसरेष्व् इन्दु-मण्डलम्॥192  
कर्णिकायां रवेर् बिम्बं  
स्व-मन्त्रेणैव योजयेत् ।
</details>

<details><summary>मूलम्</summary>

दलेषु मण्डलं वह्नेः केसरेष्विन्दुमण्डलम्॥192  
कर्णिकायां रवेर्बिम्बं स्वमन्त्रेणैव योजयेत् ।
</details>

### नवशक्तिध्यानम्

<details open><summary>विश्वास-प्रस्तुतिः</summary>

दलेष्वष्टसु तस्याथ  
पूर्वाद्येषु यथाक्रमम् ॥ 193  
विमलोत्कर्षिणी ज्ञाना-  
क्रिया-योगाः पृथक् पृथक् ।  
प्रभ्वीं च सत्याम् ईशानां  
**ध्यात्वा** मन्त्रैर् यथा-क्रमम् ॥ 194
</details>

<details><summary>मूलम्</summary>

विमलोत्कर्षिणी ज्ञाना क्रियायोगाः पृथक् पृथक् ।  
प्रभ्वीं च सत्याम् ईशानां ध्यात्वा मन्त्रैर्यथाक्रमम् ॥ 194
</details>


<details open><summary>विश्वास-प्रस्तुतिः</summary>

**स्मरेद्** अग्रे स्वमन्त्रेण  
कर्णिकायाम् अनुग्रहाम् ।  
शक्तीर् नवैताः परितो  
**वीक्षमाणा** हरेर् मुखम् ॥ 195
</details>

<details><summary>मूलम्</summary>

स्मरेदग्रे स्वमन्त्रेण कर्णिकायामनुग्रहाम् ।  
शक्तीर्नवैताः परितो वीक्षमाणा हरेर्मुखम् ॥ 195
</details>


<details open><summary>विश्वास-प्रस्तुतिः</summary>

करेणैकेन **दधतीश्**  
चामराणि स्व्-अलङ्कृताः ।  
अन्येन च **नमस्यन्तीः**  
स्व-शिरो-निहितेन च ॥ 196
</details>

<details><summary>मूलम्</summary>

करेणैकेन दधतीः चामराणि स्वलङ्कृताः ।  
अन्येन च नमस्यन्तीः स्वशिरोनिहितेन च ॥ 196
</details>


<details open><summary>विश्वास-प्रस्तुतिः</summary>

**चिन्तयित्वैवम्** एताश् च  
गन्धाद्यैर् **अभिपूज्य** च ।  
**योग-पीठम्** इदं सर्वं  
जगत्-प्रकृति-निर्मितम्॥ 197
</details>

<details><summary>मूलम्</summary>

चिन्तयित्वैवमेताश्च गन्धाद्यैरभिपूज्य च ।  
योगपीठमिदं सर्वं जगत्प्रकृतिनिर्मितम्॥ 197
</details>


<details open><summary>विश्वास-प्रस्तुतिः</summary>

आधार-शक्त्याद्य्-अखिलं  
देवतामयम् अद्भुतम् ।  
**प्रणम्याभ्यर्च्य** गन्धाद्यैः  
स्व-मन्त्रेण ततः परम् ॥ 198
</details>

<details><summary>मूलम्</summary>

आधारशक्त्याद्यखिलं देवतामयमद्भुतम् ।  
प्रणम्याभ्यर्च्य गन्धाद्यैः स्वमन्त्रेण ततः परम् ॥ 198
</details>

### अनन्तासनध्यानम्
<details open><summary>विश्वास-प्रस्तुतिः</summary>

तत्-पद्म-कर्णिका-मध्ये  
कुण्डली-कृत-विग्रहम्।  
राजताद्रि-प्रतीकाशं  
सहस्रेन्दु-समप्रभम्॥199
</details>

<details><summary>मूलम्</summary>

तत्पद्मकर्णिकामध्ये कुण्डलीकृतविग्रहम्।  
राजताद्रिप्रतीकाशं सहस्रेन्दुसमप्रभम्॥199
</details>


<details open><summary>विश्वास-प्रस्तुतिः</summary>

कुन्द-मालाङ्गम् उन्निद्र-  
पद्म-पत्रारुणेक्षणम्।  
शैत्य-सौरभ्य-सौगन्ध्य-  
मार्दवादि-गुणाकरम्॥200
</details>

<details><summary>मूलम्</summary>

कुन्दमालाङ्गमुन्निद्रपद्मपत्रारुणेक्षणम्।  
शैत्यसौरभ्यसौगन्ध्यमार्दवादिगुणाकरम्॥200
</details>


<details open><summary>विश्वास-प्रस्तुतिः</summary>

फणा-मणि-सहस्रांशु-  
निचयेन **विसर्पता**।  
**रञ्जितं** चन्दनेनैव  
रक्तेनातिसुगन्धिना॥201
</details>

<details><summary>मूलम्</summary>

फणामणिसहस्रांशुनिचयेन विसर्पता।  
रञ्जितं चन्दनेनैव रक्तेनातिसुगन्धिना॥201
</details>


<details open><summary>विश्वास-प्रस्तुतिः</summary>

नारायणाङ्ग-सौगन्ध्य--  
**चर्चित**-स्वाङ्ग-सौरभम्।  
फणा-सहस्रं वियति  
वितानम् इव सर्वतः॥202
</details>

<details><summary>मूलम्</summary>

नारायणाङ्गसौगन्ध्य चर्चि(वर्धि)तस्वाङ्गसौरभम्।  
फणासहस्रं वियति वितानमिव सर्वतः॥202
</details>


<details open><summary>विश्वास-प्रस्तुतिः</summary>

**वितत्यासीनम्** आनन्द-  
निर्भरोद्भ्रान्त-लोचनम्।  
अचिन्त्यानन्त-विज्ञान-  
बलैक-निलयं विभुम्॥203
</details>

<details><summary>मूलम्</summary>

वितत्यासीनमानन्दनिर्भरोद्भ्रान्तलोचनम्।  
अचिन्त्यानन्तविज्ञानबलैकनिलयं विभुम्॥203
</details>


<details open><summary>विश्वास-प्रस्तुतिः</summary>

राजाधिराजं नागानाम्  
अनन्तं कान्त-विग्रहम्।  
**ध्यात्वा प्रणम्य चाभ्यर्च्य**  
गन्ध-पुष्पादिभिः शुभैः॥204
</details>

<details><summary>मूलम्</summary>

राजाधिराजं नागानामनन्तं कान्तविग्रहम्।  
ध्यात्वा प्रणम्य चाभ्यर्च्य गन्धपुष्पादिभिः शुभैः॥204
</details>

### इतर-परिवाराणां पीठ-कल्पनम्

<details open><summary>विश्वास-प्रस्तुतिः</summary>

ततः प्राग्-उत्तरे देशे  
योग-पीठस्य पार्श्वतः।  
**न्यसेद्** रत्नमयं पीठं  
रुचिरं शेष-भोजिनः॥205
</details>

<details><summary>मूलम्</summary>

ततः प्रागुत्तरे देशे योगपीठस्य पार्श्वतः।  
न्यसेत् रत्नमयं पीठं रुचिरं शेषभोजिनः॥205
</details>


<details open><summary>विश्वास-प्रस्तुतिः</summary>

पश्चिमायाम् अपि दिशि  
पीठं शेषाय **निक्षिपेत्**।  
पुरतो वैनतेयस्य **निदध्यात्**  
पीठम् आसनम्॥206
</details>

<details><summary>मूलम्</summary>

पश्चिमायामपि दिशि पीठं शेषाय निक्षिपेत्।  
पुरतो वैनतेयस्य निदध्यात् पीठमासनम्॥206
</details>


<details open><summary>विश्वास-प्रस्तुतिः</summary>

पुरतः पार्श्वतः पश्चाद्  
अपि पद्मानि सर्वतः।  
अन्येषां परिवाराणाम्  
आसनानि **प्रकल्प्य** च॥207
</details>

<details><summary>मूलम्</summary>

पुरतः पार्श्वतः पश्चादपि पद्मानि सर्वतः।  
अन्येषां परिवाराणाम् आसनानि प्रकल्प्य च॥207
</details>

## गुरु-प्रार्थनम्
<details open><summary>विश्वास-प्रस्तुतिः</summary>

पश्चिमोत्तर-दिग्-भागे  
योग-पीठ-समीपतः।  
**आसीनान्** मनसा **ध्यात्वा**  
स्व-गुरून् तद्-गुरून् अपि॥208
</details>

<details><summary>मूलम्</summary>

पश्चिमोत्तरदिग्भागे योगपीठसमीपतः।  
आसीनान् मनसा ध्यात्वा स्वगुरून् तद्गुरूनपि॥208
</details>

<details open><summary>विश्वास-प्रस्तुतिः</summary>

**उपसृत्योपसद्यैतान्  
अभिवाद्य प्रसाद्य** च।  
यथा-यथं स्व-मन्त्राभ्यां  
**प्रणम्याभ्यर्च्य** सादरम्॥209  
तेभ्यो **विज्ञापयेद्** एवं  
प्रयतः स्वचिकीर्षितम् ।
</details>

<details><summary>मूलम्</summary>

उपसृत्योपसद्यैतान् अभिवाद्य प्रसाद्य च।  
यथायथं स्वमन्त्राभ्यां प्रणम्याभ्यर्च्य सादरम्॥209  
तेभ्यो विज्ञापयेदेवं प्रयतः स्वचिकीर्षितम् ।
</details>

<details open><summary>विश्वास-प्रस्तुतिः</summary>

गुरवस् तदीय-गुरवो दि-  
शन्तु मम साध्व् अनुग्रहम् ॥ 210  
युष्मद्-उपजनित-शक्ति-मतिर्  
हरिम् अर्चयामि गत-भीः प्रसीदत ।  
</details>

<details><summary>शङ्कर-टिप्पनी - छन्दः</summary>

"अहम्" इति निष्कास्य द्वितीयार्धम् उद्गतेति भाति।  
प्रथमार्धे द्वितीयपादे L L  L has been modified to G L । 
</details>


<details><summary>मूलम्</summary>

गुरवस्तदीयगुरवो दिशन्तु मम साध्वनुग्रहम् ॥ 210  
युष्मदुपजनितशक्तिमतिरहं हरिमर्चयामि गतभीः प्रसीदत ।
</details>

<details open><summary>विश्वास-प्रस्तुतिः</summary>

इति **विज्ञाप्य** तैश् चाथ  
दत्तानुज्ञो गतव्यथः ॥ 211
</details>

<details><summary>मूलम्</summary>

युष्मदुपजनितशक्तिमतिरहं हरिमर्चयामि गतभीः प्रसीदत ।  
इति विज्ञाप्य तैश्चाथ दत्तानुज्ञो गतव्यथः ॥ 211
</details>

## भगवद्-आवाहनादि

### आवाहनम्
<details open><summary>विश्वास-प्रस्तुतिः</summary>

यागभूमिं **संप्रकीर्य**  
साक्षतैः कुसुमोत्करैः ।  
ततो गुग्गुलु-कर्पूर-  
चन्दनागुरु-जन्मभिः॥ 212
</details>

<details><summary>मूलम्</summary>

यागभूमिं संप्रकीर्य साक्षतैः कुसुमोत्करैः ।  
ततो गुग्गुलुकर्पूरचन्दनागुरुजन्मभिः॥ 212
</details>


<details open><summary>विश्वास-प्रस्तुतिः</summary>

**अधिवास्य** शुभैर् धूपैर्  
भूयो भूयश् च सर्वतः ।  
ततो **ऽभिमुखयन्** देवम्  
**अवतीर्णं** स्वके गृहे ॥ 213
</details>

<details><summary>मूलम्</summary>

अधिवास्य शुभैर्धूपैः भूयो भूयश्च सर्वतः ।  
ततोऽभिमुखयन्देवम् अवतीर्णं स्वके गृहे ॥ 213
</details>


<details open><summary>विश्वास-प्रस्तुतिः</summary>

सहिष्णुम् अपराधानाम्  
अनन्तासह्य-रूपिणाम् ।  
व्योम्नश् च तस्माद् वैकुण्ठाद्  
**अवतीर्यात्मनोऽग्रतः**॥ 214
</details>

<details><summary>मूलम्</summary>

सहिष्णुमपराधानाम् अनन्तासह्यरूपिणाम् ।  
व्योम्नश्च तस्माद्वैकुण्ठाद् अवतीर्यात्मनोऽग्रतः॥ 214
</details>


<details open><summary>विश्वास-प्रस्तुतिः</summary>

**आसीनम्** आदिपुरुषं  
श्रिया भूम्या च संयुतम् ।  
शेष-शेषाशनाद्यैश् च  
सूरिभिः सचिवैर् अपि ॥ 215
</details>

<details><summary>मूलम्</summary>

आसीनमादिपुरुषं श्रिया भूम्या च संयुतम् ।  
शेषशेषाशनाद्यैश्च सूरिभिः सचिवैरपि ॥ 215
</details>


<details open><summary>विश्वास-प्रस्तुतिः</summary>

स्वयैव कृपया सम्यक्  
स्वदृष्टिपथम् **आगतम्** ।  
**प्रणम्य** दण्डवद् भूम्यां  
साष्टाङ्गं हृष्ट-मानसः॥ 216 +++(5)+++
</details>

<details><summary>मूलम्</summary>

स्वयैव कृपया सम्यक् स्वदृष्टिपथमागतम् ।  
प्रणम्य दण्डवद्भूम्यां साष्टाङ्गं हृष्टमानसः॥ 216
</details>


<details open><summary>विश्वास-प्रस्तुतिः</summary>

मूर्ध्न्य् **आधायाञ्जलिं**  
**तिष्ठन्** स-स्नेहादर-साध्वसम् ।  
**आवाहनम्** इति **प्रोक्तं**  
**याचेद् आत्मावलोकनम्** ॥ 217  
**निवेदयेच्** च भूयोऽपि  
प्रणम्यात्म-मनो-रथम् ।
</details>

<details><summary>मूलम्</summary>

मूर्ध्न्याधायाञ्जलिं तिष्ठन् सस्नेहादरसाध्वसम् ।  
आवाहनमिति प्रोक्तं याचेदात्मावलोकनम् ॥ 217  
निवेदयेच्च भूयोऽपि प्रणम्यात्ममनोरथम् ।
</details>

### भगवत्प्रार्थना
<details open><summary>विश्वास-प्रस्तुतिः</summary>

इज्या-कालस् तृतीयोऽयम्  
अह्नो ऽंशस् समुपागतः ॥ 218
</details>

<details><summary>मूलम्</summary>

इज्याकालस्तृतीयोऽयम् अह्नोंशस्समुपागतः ॥ 218
</details>


<details open><summary>विश्वास-प्रस्तुतिः</summary>

**संभृताश्** चैव संभाराः  
**कल्पितान्य्** आसनानि च ।  
स्नानाद्य् अर्थानि देवेश  
तवेच्छा **वर्तते** यदि ॥ 219
</details>

<details><summary>मूलम्</summary>

संभृताश्चैव संभाराः कल्पितान्यासनानि च ।  
स्नानाद्यर्थानि देवेश तवेच्छा वर्तते यदि ॥ 219
</details>

<details open><summary>विश्वास-प्रस्तुतिः</summary>

अवलोकन-दानेन  
तत् सर्वं **सफलं कुरु** ।  
तदर्थं सह देवीभ्यां  
सानुगैः सचिवैः सह ॥ 220  
मद्-अनुग्रहाय कृपया  
ह्य् **अत्रागन्तुं** त्वम् **अर्हसि** ।
</details>

<details><summary>मूलम्</summary>

अवलोकनदानेन तत्सर्वं सफलं कुरु ।  
तदर्थं सह देवीभ्यां सानुगैः सचिवैः सह ॥ 220  
मदनुग्रहाय कृपया ह्यत्रागन्तुं त्वमर्हसि (त्वत्र चागन्तुम् अर्हसि) ।
</details>

<details open><summary>विश्वास-प्रस्तुतिः</summary>

यावद् आद्यासनं मन्त्रा-  
सनान्तं **पूज्यसे** मया।  
तावत् **सान्निध्यम्** अत्रैव  
**कुरुष्व** पुरुषोत्तम॥
</details>

<details><summary>मूलम्</summary>

(यावद् आद्यासनं मन्त्रा-  
सनान्तं पूज्यसे मया।  
तावत् सान्निध्यम् अत्रैव  
कुरुष्व पुरुषोत्तम॥)
</details>


<details open><summary>विश्वास-प्रस्तुतिः</summary>

इति विज्ञापितायाथ  
**ददते चावलोकनम्** ॥ 221
</details>

<details><summary>मूलम्</summary>

इति विज्ञापितायाथ ददते चावलोकनम् ॥ 221
</details>

### प्रथम-मन्त्रासनम्


<details open><summary>विश्वास-प्रस्तुतिः</summary>

पादुकाग्र्ये **प्रदायाग्रे**  
**प्रणम्य** च पुनः पुनः ।  
हरि-वाहनम् आत्मानं  
मन्यमानः ख-गाधिपम् ॥ 222
</details>

<details><summary>मूलम्</summary>

पादुकाग्र्ये प्रदायाग्रे प्रणम्य च पुनः पुनः ।  
हरिवाहनमात्मानं मन्यमानः खगाधिपम् ॥ 222
</details>

<details open><summary>विश्वास-प्रस्तुतिः</summary>

मूर्ध्न्य् **आधाय** च तं देवं  
प्रथमासनम् **आनयेत्** ।  
**आगताय निवेद्याथ**  
पूर्व-कल्पितम् आसनम् ॥ 223
</details>

<details><summary>मूलम्</summary>

मूर्ध्न्याधाय च तं देवं प्रथमासनमानयेत् ।  
आगताय निवेद्याथ पूर्वकल्पितमासनम् ॥ 223
</details>


<details open><summary>विश्वास-प्रस्तुतिः</summary>

अध्यास्वैनम् इहास्वेति  
**याचित्वा ऽभिप्रणम्य** च ।  
आसीनाय सुसंहृष्टः  
स-पत्नीकाय वेधसे ॥ 224
</details>

<details><summary>मूलम्</summary>

अध्यास्वैनमिहास्वेति याचित्वाऽभिप्रणम्य च ।  
आसीनाय सुसंहृष्टः सपत्नीकाय वेधसे ॥ 224
</details>


<details open><summary>विश्वास-प्रस्तुतिः</summary>

स्वागतं **विनिवेद्याथ**  
सान्निध्यं **प्रार्थ्य** सादरम् ।  
</details>

<details><summary>मूलम्</summary>

स्वागतं विनिवेद्याथ सान्निध्यं प्रार्थ्य सादरम् ।  
</details>

#### आत्म-निवेदनम्
<details open><summary>विश्वास-प्रस्तुतिः</summary>

ततस् स-पुत्र-भार्याकं  
सान्वयं स-परिग्रहम् ॥ 225  
सादरं विष्णवे तस्मै  
स्वम् आत्मानं **निवेदयेत्** ।  
</details>

<details><summary>मूलम्</summary>

ततस्सपुत्रभार्याकं सान्वयं सपरिग्रहम् ॥ 225  
सादरं विष्णवे तस्मै स्वमात्मानं निवेदयेत् ।  
</details>


## हृद्-यागः
<details open><summary>विश्वास-प्रस्तुतिः</summary>

आसीने पुरुषे तस्मिन्  
शेषादिषु च सर्वतः॥ 226  
आसनेषु यथा-भागम्  
**आसीनेषु** हरेर् दृशा ।  
ततः **कृताभ्यनुज्ञानो**  
हरिणा सूरिभिश् च तैः॥ 227
</details>

<details><summary>मूलम्</summary>

आसीने पुरुषे तस्मिन् शेषादिषु च सर्वतः॥ 226  
आसनेषु यथाभागम् आसीनेषु हरेर्दृशा ।  
ततः कृताभ्यनुज्ञानो हरिणा सूरिभिश्च तैः॥ 227
</details>

<details open><summary>विश्वास-प्रस्तुतिः</summary>

हृद्यागं कर्तुम् **उद्युक्तः**  
**कुर्याद्** एवम् अ-तन्द्रितः।  
हृत्-पुण्डरीक-मध्ये तु  
**योगपीठं** यथा बहिः॥228
</details>

<details><summary>मूलम्</summary>

हृद्यागं कर्तुमुद्युक्तः कुर्यादेवमतन्द्रितः।  
हृत्पुण्डरीकमध्ये तु योगपीठं यथा बहिः॥228
</details>


<details open><summary>विश्वास-प्रस्तुतिः</summary>

**कुर्याद्** आधार-शक्त्यादि-  
नागराजान्तम् उज्ज्वलम्।  
आसीनं तस्य पीठस्य  
पार्श्वतः **पृष्ठतः स्वयम्**॥229
</details>

<details><summary>मूलम्</summary>

कुर्यादाधारशक्त्यादिनागराजान्तमुज्ज्वलम्।  
आसीनं तस्य पीठस्य पार्श्वतः पृष्ठतः स्वयम्॥229
</details>

### भगवद्रूपध्यानम्
<details open><summary>विश्वास-प्रस्तुतिः</summary>

**ध्यायेन् नारायणं** देवं  
तस्य पीठस्य चोपरि ।  
भोगि-भोगासनासीनं  
श्रिया भूम्या च **संयुतम्** ॥ 230
</details>

<details><summary>मूलम्</summary>

ध्यायेन्नारायणं देवं तस्य पीठस्य चोपरि ।  
भोगिभोगासनासीनं श्रिया भूम्या च संयुतम् ॥ 230
</details>


<details open><summary>विश्वास-प्रस्तुतिः</summary>

वामोरूपरि **विन्यस्त**-  
दक्षिणाङ्घ्रि-सरो-रुहम् ।  
**प्रसार्याधाय** वामाङ्घ्रिं  
पाद-पीठाम्बुजान्तरे ॥ 231  
+++(इति पाद-विन्यासः)+++
</details>

<details><summary>मूलम्</summary>

वामोरूपरि विन्यस्तदक्षिणाङ्घ्रिसरोरुहम् ।  
प्रसार्याधाय वामाङ्घ्रिं पादपीठाम्बुजान्तरे ॥ 231
</details>


<details open><summary>विश्वास-प्रस्तुतिः</summary>

**प्रसार्य** दक्षिणं बाहुं  
**न्यस्य** दक्षिण-जानुनि ।  
नाग-भोगोपरि-न्यस्त-  
वाम-बाहु-व्यपाश्रयम् ॥ 232  
+++(इति बाहु-द्वयम्)+++
</details>

<details><summary>मूलम्</summary>

प्रसार्य दक्षिणं बाहुं न्यस्य दक्षिणजानुनि ।  
नागभोगोपरि न्यस्तवामबाहुव्यपाश्रयम् ॥ 232
</details>


<details open><summary>विश्वास-प्रस्तुतिः</summary>

अ-परेणापि करयोर्  
युगलेनोर्ध्व-वर्तिना ।  
उन्नाल-कमलाभेन 
**धृत**-शङ्ख-सुदर्शनम् ॥ 233  
+++(इति बाहु-द्वयम्)+++
</details>

<details><summary>द्राविडम्</summary>

मेले नीट्टियदाल् तण्डोडु उयर तामरैगळ् पोण्ड्र  
मट्र इरण्डु कैगळाल्  
सङ्ग सक् ऎऴुवि कळैत् तरिप्पवनुम्,  
नीट्टिय वलदु पुजत्तिन् ताम कैयिल् लीलैयाग तामरैप्पू वॊण्ड्रै तरिप्पवनुमाय् 
('कमलाबेन' ऎण्ड्र ओलैच्चुवडि पाडम् सुत्तम्.) 
णङ्गळ् 96: || 235 ||
</details>


<details><summary>मूलम्</summary>

अपरेणापि करयोः युगलेनोर्ध्ववर्तिना ।  
उन्नालकमलाभेन(भोग)धृतशङ्खसुदर्शनम् ॥ 233
</details>


<details open><summary>विश्वास-प्रस्तुतिः</summary>

**प्रसारित**-कराम्भोज-  
**धृत**-लीला-सरो-रुहम् ।  
प्रणतावेक्षणायेषद्  
**अवनम्रम्** इवाग्रतः॥ 234
</details>

<details><summary>मूलम्</summary>

प्रसारितकराम्भोजधृतलीलासरोरुहम् ।  
प्रणतावेक्षणा(यैष ह्य)येषदवनम्रमिवाग्रतः॥ 234
</details>


<details open><summary>विश्वास-प्रस्तुतिः</summary>

दिव्य-माल्याम्बर-धरं  
दिव्य-गन्धानुलेपनम् ।  
गाम्भीर्यौदार्य-चातुर्य-  
माधुर्यादि-**गुणान्वितम्** ॥ 235
</details>

<details><summary>मूलम्</summary>

दिव्यमाल्याम्बरधरं दिव्यगन्धानुलेपनम् ।  
गाम्भीर्यौदार्यचातुर्यमाधुर्यादिगुणान्वितम् ॥ 235
</details>


<details open><summary>विश्वास-प्रस्तुतिः</summary>

स्मेरारविन्द-वदनं  
चार्व्-आयत-नत-भ्रुवम् ।  
सु-कपोलं सु-विस्तीर्ण-  
ललाट-तट-**शोभितम्** ॥ 236
</details>

<details><summary>मूलम्</summary>

स्मेरारविन्दवदनं चार्वायतनतभ्रुवम् ।  
सुकपोलं सुविस्तीर्णललाटतटशोभितम् ॥ 236
</details>


<details open><summary>विश्वास-प्रस्तुतिः</summary>

तुङ्ग-घोणान्त+++(=घ्राणान्त)+++-**विलसत्**-  
सु-स्मिताधर-विद्रुमम् ।  
विलम्बि-कर्ण-पाशान्त-  
**स्फुरन्**-मकर-कुण्डलम् ॥ 237
</details>

<details><summary>मूलम्</summary>

तुङ्गघोणान्तविलसत्सुस्मिताधरविद्रुमम् ।  
विलम्बिकर्णपाशान्तस्फुरन्मकरकुण्डलम् ॥ 237
</details>


<details open><summary>विश्वास-प्रस्तुतिः</summary>

आपीनानिन्द्य-मधुर-  
**विलसत्**-कम्बु-कन्धरम् ।  
तुङ्ग-कान्तांस-पर्यन्त-  
**विलम्ब्य्**-आनील-कुन्तलम् ॥ 238
</details>

<details><summary>मूलम्</summary>

आपीनानिन्द्यमधुरविलसत्कम्बुकन्धरम् ।  
तुङ्गकान्तांसपर्यन्तविलम्ब्यानीलकुन्तलम् ॥ 238
</details>


<details open><summary>विश्वास-प्रस्तुतिः</summary>

बाहुभिः परिघाकारैः+++(=लोह-लगुडाकारैः)+++  
सर्व-भूषण-भूषितैः ।  
**शोभितं** रत्नखचितैः  
सागरैर् इव मन्दरम् ॥ 239
</details>

<details><summary>मूलम्</summary>

बाहुभिः परिघाकारैः सर्वभूषणभूषितैः ।  
शोभितं रत्नखचितैः सागरैरिव मन्दरम् ॥ 239
</details>


<details open><summary>विश्वास-प्रस्तुतिः</summary>

श्रीवत्स-कौस्तुभ-भृता  
विपुलेन निजोरसा ।  
**बिभ्रतं** वैजयन्तीं स्वां  
स्रजं साक्षाद् इव श्रियम् ॥ 240
</details>

<details><summary>मूलम्</summary>

श्रीवत्सकौस्तुभभृता विपुलेन निजोरसा ।  
बिभ्रतं वैजयन्तीं स्वां स्रजं साक्षादिव श्रियम् ॥ 240
</details>


<details open><summary>विश्वास-प्रस्तुतिः</summary>

तनु-वृत्तं निमग्नाङ्ग-  
नाभि-मुद्रोपशोभितम् ।  
त्रिवली-**वलितोद्भासि**-  
तनु-मध्योदर-श्रियम् ॥ 241
</details>

<details><summary>द्राविडम्</summary>

सिऱुत्तु मण्डलमाय् अमिऴ्न्द अङ्ग(अम्स)मुळ्ळ तिरुनाबियिन् अमैप्पाल् अऴगुट्रवनुम्, मूण्ड्रु रेगैगळै वलयमागप् पॆट्र सिऱिय इडैवयिऱु पॊलियप्पॆट्रवनुम्, ('अम्स' ऎण्ड्रविडत्तिल् 'अङ्ग' ऎण्ड्रे ओलैयिल् पाडम्.)
</details>



<details><summary>मूलम्</summary>

तनुवृत्तं निमग्नाङ्ग(स/श)नाभिमुद्रोपशोभितम् ।  
त्रिवलीवलितोद्भासितनुमध्योदरश्रियम् ॥ 241
</details>


<details open><summary>विश्वास-प्रस्तुतिः</summary>

व्यालम्बि-पीत-वसनं  
चार्व्-**अञ्चित**-पदाम्बुजम् ।  
किरीट-हार-केयूर-  
कटकाद्यैः स्व-भूषणैः ॥ 242
</details>

<details><summary>मूलम्</summary>

व्यालम्बिपीतवसनं चार्वञ्चितपदाम्बुजम् ।  
किरीटहारकेयूरकटकाद्यैः स्वभूषणैः ॥ 242
</details>


<details open><summary>विश्वास-प्रस्तुतिः</summary>

**भूषितं** भूषणैश् चान्यैः  
स्व-रत्नैर् इव सागरम् ।  
शङ्ख-चक्र-गदा-खड्ग-  
शार्ङ्गाद्य्-आयुध-सञ्चयैः ॥ 243  
**वृतं** वह्निभिर् उद्भूतैर्  
और्वैर् इव महार्णवम् ।
</details>

<details><summary>मूलम्</summary>

भूषितं भूषणैश्चान्यैः स्वरत्नैरिव सागरम् ।  
शङ्खचक्रगदाखङ्गशार्ङ्गाद्यायुधसञ्चयैः ॥ 243  
वृतं वह्निभिरुद्भूतैर् और्वैरिव महार्णवम् ।
</details>

### देवी-ध्यानम्
#### श्रीदेवीध्यानम्
<details open><summary>विश्वास-प्रस्तुतिः</summary>

एवम् एव स्वमन्त्रेण  
**ध्यायेद्** दक्षिणतः श्रियम् ॥ 244
</details>

<details><summary>मूलम्</summary>

एवमेव स्वमन्त्रेण ध्यायेद्दक्षिणतः श्रियम् ॥ 244
</details>


<details open><summary>विश्वास-प्रस्तुतिः</summary>

ईश्वरीं सर्वभूतानां  
जननीं सर्व-देहिनाम्।  
चारु-स्मितां चारु-दतीं  
चारु-नेत्रां नत-भ्रुवम् ॥ 245
</details>

<details><summary>मूलम्</summary>

ईश्वरीं सर्वभूतानां जननीं सर्वदेहिनाम्।  
चारुस्मितां चारुदतीं चारुनेत्रां नतभ्रुवम् ॥ 245
</details>


<details open><summary>विश्वास-प्रस्तुतिः</summary>

सु-कपोलां सु-कर्णान्त-  
न्यस्त-मौक्तिक-कुण्डलाम् ।  
सु-केशीं चारु-बिम्बोष्ठीं  
रक्त-तुङ्ग-नख-स्तनीम् ॥ 246
</details>

<details><summary>मूलम्</summary>

सुकपोलां सुकर्णान्तन्यस्तमौक्तिककुण्डलाम् ।  
सुकेशीं चारुबिम्बोष्ठीं रक्ततुङ्गनखस्तनीम् ॥ 246
</details>


<details open><summary>विश्वास-प्रस्तुतिः</summary>

अलकैर् अतिनीलाभैर्  
अलङ्कृत-मुखाम्बु-जाम् ।  
लसत्-कनक-शङ्खाभ-  
पीन-सुन्दर-कन्धराम् ॥ 247
</details>

<details><summary>मूलम्</summary>

अलकैरतिनीलाभैः अलङ्कृतमुखाम्बुजाम् ।  
लसत्कनकशङ्खाभपीनसुन्दरकन्धराम् ॥ 247
</details>


<details open><summary>विश्वास-प्रस्तुतिः</summary>

निष्क-कण्ठीं स्तनालम्बि-  
मुक्ता-हार-विराजिताम् ।  
नील-कुन्तल-मध्य-स्थ-  
माणिक्य-मकुटोज्ज्वलाम्॥ 248
</details>

<details><summary>मूलम्</summary>

निष्ककण्ठीं स्तनालम्बिमुक्ताहारविराजिताम् ।  
नीलकुन्तलमध्यस्थमाणिक्यमकुटोज्ज्वलाम्॥ 248
</details>


<details open><summary>विश्वास-प्रस्तुतिः</summary>

शुक्ल-माल्याम्बर-धरां  
तप्त-हाटक-वर्णिनीम् ।  
अनन्य-सुलभैस् तैस् तैर्  
गुणैस् स्वाभाविकैर् निजैः॥ 249
</details>

<details><summary>मूलम्</summary>

शुक्लमाल्याम्बरधरां तप्तहाटकवर्णिनीम् ।  
अनन्यसुलभैस्तैस्तैः गुणैस्स्वाभाविकैर्निजैः॥ 249
</details>


<details open><summary>विश्वास-प्रस्तुतिः</summary>

अनुरूपानवद्याङ्गीं  
हरेर् नित्य-सहायिनीम् ।  
एताम् एवम् **अनुस्मृत्य**  
स्वमन्त्रेण **प्रणम्य** च॥ 250
</details>

<details><summary>मूलम्</summary>

अनुरूपानवद्याङ्गीं हरेर्नित्यसहायिनीम् ।  
एतामेवमनुस्मृत्य स्वमन्त्रेण प्रणम्य च॥ 250
</details>

#### भू-नीले
<details open><summary>विश्वास-प्रस्तुतिः</summary>

**चिन्तयेत्** सव्यतश् चापि  
भुवं भगवतः प्रियाम्।  
स्व-मन्त्रेण गुणैस् तैस् तैः  
शुभैश् श्यामाम् इव श्रियम्॥ 251
</details>

<details><summary>मूलम्</summary>

चिन्तयेत्सव्यतश्चापि भुवं भगवतः प्रियाम्।  
स्वमन्त्रेण गुणैस्तैस्तैः शुभैश्श्यामामिव श्रियम्॥ 251
</details>

<details open><summary>विश्वास-प्रस्तुतिः</summary>

हरेर् इवास्या ध्येयानि  
भूषणान्य् अम्बराणि च ।  
स्थितां पुरस्तात् देवस्य  
**संस्मरेद्** अपरां प्रियाम् ॥ 252
</details>

<details><summary>मूलम्</summary>

हरेरिवास्याः ध्येयानि भूषणान्यम्बराणि च ।  
स्थितां पुरस्तात् देवस्य संस्मरेदपरां प्रियाम् ॥ 252
</details>


<details open><summary>विश्वास-प्रस्तुतिः</summary>

स्व-मन्त्रेणानवद्याङ्गीं  
नील-कुञ्चित-कुन्तलाम् ।  
बालाम् अ-बालेन्दु-मुखीं  
नीलेति **प्रवदन्ति** याम् ॥ 253
</details>

<details><summary>मूलम्</summary>

स्वमन्त्रेणानवद्याङ्गीं नीलकुञ्चितकुन्तलाम् ।  
बालामबालेन्दुमुखीं नीलेति प्रवदन्ति याम् ॥ 253
</details>

### पादसंवाहिनीध्यानम्
<details open><summary>विश्वास-प्रस्तुतिः</summary>

पाद-संवाहिनीश् चान्याः  
शुभाः श्रिय इवापराः।  
अ-सङ्ख्या दिव्य-वपुषो  
दिव्याभरण-**भूषिताः**॥254
</details>

<details><summary>मूलम्</summary>

पादसंवाहिनीश्चान्याः शुभाः श्रिय इवापराः।  
असङ्ख्या दिव्यवपुषो दिव्याभरणभूषिताः॥254
</details>


<details open><summary>विश्वास-प्रस्तुतिः</summary>

पुष्प-भाजन-ताम्बूल-  
करण्ड-मुकुरादिभिः।  
परिचारोपकरणैः  
स्व-स्व-कर्मोचितैर् **युताः**॥255
</details>

<details><summary>मूलम्</summary>

पुष्पभाजनताम्बूलकरण्डमुकुरादिभिः।  
परिचारोपकरणैः स्वस्वकर्मोचितैर्युताः॥255
</details>

### दिव्य-भूषण-ध्यानम्
<details open><summary>विश्वास-प्रस्तुतिः</summary>

**ध्यात्वैवम्** एताः स्वैर् मन्त्रैः  
पुरस्तात् प्रमुखे हरेः ।  
चतुर्-भुजं चतुर्-वक्त्रं  
सुवेषं चारु-लोचनम् ॥ 256
</details>

<details><summary>मूलम्</summary>

ध्यात्वैवमेताः स्वैर्मन्त्रैः पुरस्तात् प्रमुखे हरेः ।  
चतुर्भुजं चतुर्वक्त्रं सुवेषं चारुलोचनम् ॥ 256
</details>


<details open><summary>विश्वास-प्रस्तुतिः</summary>

सर्वावयव-संपूर्णं  
सर्वावयव-सुन्दरम् ।  
हस्त-द्वयेन चोर्ध्वेन  
मौलिना स्वेन चोच्चकैः ॥ 257
</details>

<details><summary>मूलम्</summary>

सर्वावयवसंपूर्णं सर्वावयवसुन्दरम् ।  
हस्तद्वयेन चोर्ध्वेन मौलिना स्वेन चोच्चकैः ॥ 257
</details>


<details open><summary>विश्वास-प्रस्तुतिः</summary>

**दधतं** देव-देवस्य  
किरीटं सर्वतो-मुखम् ।  
कर-द्वयेन चान्येन  
कृताञ्जलि-पुटं हृदि ॥ 258  
**ध्यात्वा किरीटाधिपतिं**  
स-मन्त्रं दिव्य-विग्रहम् ।
</details>

<details><summary>मूलम्</summary>

दधतं देवदेवस्य किरीटं सर्वतोमुखम् ।  
करद्वयेन चान्येन कृताञ्जलिपुटं हृदि ॥ 258  
ध्यात्वा किरीटाधिपतिं समन्त्रं दिव्यविग्रहम् ।
</details>


<details open><summary>विश्वास-प्रस्तुतिः</summary>

**आपीडात्मानम्** अप्य् एवं  
**चिन्तयेत्** पुरतो हरेः॥ 259  
**बिभ्रतं** स्वेन मन्त्रेण  
देवापीडं स्वमौलिना ।
</details>

<details><summary>मूलम्</summary>

आपीडात्मानमप्येवं चिन्तयेत् पुरतो हरेः॥ 259  
बिभ्रतं स्वेन मन्त्रेण देवापीडं स्वमौलिना ।
</details>


<details open><summary>विश्वास-प्रस्तुतिः</summary>

पार्श्वयोर् उभयोर् **ध्यायेत्**  
कुण्डले मकरात्मके ॥ 260  
स्व-मन्त्रेण स्व-मौलि-स्थ-  
देव-श्रवण-भूषणे ।
</details>

<details><summary>मूलम्</summary>

पार्श्वयोरुभयोर्ध्यायेत् कुण्डले मकरात्मके ॥ 260  
स्वमन्त्रेण स्वमौलिस्थदेवश्रवणभूषणे ।
</details>


<details open><summary>विश्वास-प्रस्तुतिः</summary>

पञ्च-वर्णाम् अपि पुरो  
वन-मालां गदा-भृतः॥ 261  
वैजयन्तीं मृदु-तनुं  
श्रियं मूर्तिमतीम् इव ।  
यां **वदन्ति** पुराण-ज्ञा  
भूत-मालां मनीषिणः॥ 262  
आधारभूतां भूतानां  
तां स्व-मन्त्रेण **संस्मरेत्** ।
</details>

<details><summary>मूलम्</summary>

पञ्चवर्णामपि पुरो वनमालां गदाभृतः॥ 261  
वैजयन्तीं मृदुतनुं श्रियं मूर्तिमतीमिव ।  
यां वदन्ति पुराणज्ञा भूतमालां मनीषिणः॥ 262  
आधारभूतां भूतानां तां स्वमन्त्रेण संस्मरेत् ।
</details>


<details open><summary>विश्वास-प्रस्तुतिः</summary>

**तुलसीम्** अपि तत्-पार्श्वे  
सर्व-सौगन्ध्य-निर्भराम्॥ 263  
श्यामां कमल-पत्राक्षीं  
गोविन्द-चरण-प्रियाम्।  
प्रियां श्रियम् इवानन्यां  
हरेर् नित्य-विभूषणाम्॥264  
प्रणम्यात्मीयमन्त्रेण  
**ध्यायेत्** प्रमुखतो हरेः।
</details>

<details><summary>मूलम्</summary>

तुलसीमपि तत्पार्श्वे सर्वसौगन्ध्यनिर्भराम्॥ 263  
श्यामां कमलपत्राक्षीं गोविन्दचरणप्रियाम्।  
प्रियां श्रियमिवानन्यां हरेर्नित्यविभूषणाम्॥264  
प्रणम्यात्मीयमन्त्रेण ध्यायेत्प्रमुखतो हरेः।
</details>


<details open><summary>विश्वास-प्रस्तुतिः</summary>

प्रधान-तत्त्वस्याधारं  
स्वमन्त्रेणाति-सुन्दरम्॥265  
**श्रीवत्सं** पुरतो विष्णोः  
हेम-प्रभम् **अनुस्मरेत्**।  
</details>

<details><summary>मूलम्</summary>

प्रधानतत्त्वस्याधारं स्वमन्त्रेणातिसुन्दरम्॥265  
श्रीवत्सं पुरतो विष्णोः हेमप्रभमनुस्मरेत्।  
</details>


<details open><summary>विश्वास-प्रस्तुतिः</summary>

**भास्वरं** दिव्य-वपुषम्  
आस्पदं चाखिलात्मनाम्॥266  
कौस्तुभं पुरतो विष्णोर्  
मन्त्रेण स्वेन **संस्मरेत्**।  
हारं, चोदरबन्धं च  
काञ्चीं, पीते च वाससी।267
</details>

<details><summary>मूलम्</summary>

भास्वरं दिव्यवपुषमास्पदं चाखिलात्मनाम्॥266  
कौस्तुभं पुरतो विष्णोः मन्त्रेण स्वेन संस्मरेत्।  
हारं चोदरबन्धं च काञ्चीं पीते च वाससी।267
</details>


<details open><summary>विश्वास-प्रस्तुतिः</summary>

नूपुरादीनि चान्यानि  
भूषणान्य् अखिलानि च।  
तत्-तद्-अङ्ग-समुत्थानि  
तेजांसीव परात्मनः॥268
</details>

<details><summary>मूलम्</summary>

नूपुरादीनि चान्यानि भूषणान्यखिलानि च।  
तत्तदङ्गसमुत्थानि तेजांसीव परात्मनः॥268
</details>


<details open><summary>विश्वास-प्रस्तुतिः</summary>

सुरूपाणि सुगन्धीनि  
सुकुमाराकृतीनि च।  
मनो-नयन-हारीणि  
देवस्यापि निजैर् गुणैः॥269
</details>

<details><summary>मूलम्</summary>

सुरूपाणि सुगन्धीनि सुकुमाराकृतीनि च।  
मनोनयनहारीणि देवस्यापि निजैर्गुणैः॥269
</details>


<details open><summary>विश्वास-प्रस्तुतिः</summary>

स्वैर् एव **धार्यमाणानि**  
रूपैर् बहु-विधैः शुभैः।  
यथा-रूपं यथा-स्थानं  
यथा-वर्णं यथा-क्रमम्॥270  
**प्रणम्य चिन्तयेद्** भक्त्या  
स्वमन्त्रैः परितो हरेः ।
</details>

<details><summary>मूलम्</summary>

स्वैरेव धार्यमाणानि रूपैर्बहुविधैः शुभैः।  
यथारूपं यथास्थानं यथावर्णं यथाक्रमम्॥270  
प्रणम्य चिन्तयेद्भक्त्या स्वमन्त्रैः परितो हरेः ।
</details>

### आयुध-ध्यानम्
#### सुदर्शनध्यानम्
<details open><summary>विश्वास-प्रस्तुतिः</summary>

देवस्य दक्षिणे पार्श्वे  
हेति-राजं _सुदर्शनम्_ ॥ 271  
चल--स्व-रूपम् अत्य्-उग्रं  
मनस्-तत्त्वाधिदैवतम् ।  
द्वि-भुजं त्रि-दशारिघ्नं  
ज्वलज्-ज्वलन-सन्निभम् ॥ 272
</details>

<details><summary>मूलम्</summary>

देवस्य दक्षिणे पार्श्वे हेतिराजं सुदर्शनम् ॥ 271  
चलस्वरूपमत्युग्रं मनस्तत्त्वाधिदैवतम् ।  
द्विभुजं त्रिदशारिघ्नं ज्वलज्ज्वलनसन्निभम् ॥ 272
</details>


<details open><summary>विश्वास-प्रस्तुतिः</summary>

रक्तमाल्याम्बर-धरं  
भीमं सुन्दर-विग्रहम् ।  
**दधतं** भगवच्-चक्रं  
नित्यं वै स्वेन मौलिना ॥ 273  
**ध्यात्वा** स्व-कीयमन्त्रेण  
शिरसा **ऽभिप्रणम्य** च ।
</details>

<details><summary>मूलम्</summary>

रक्तमाल्याम्बरधरं भीमं सुन्दरविग्रहम् ।  
दधतं भगवच्चक्रं नित्यं वै स्वेन मौलिना ॥ 273  
ध्यात्वा स्वकीयमन्त्रेण शिरसाभिप्रणम्य च ।
</details>

#### नन्दकध्यानम्
<details open><summary>विश्वास-प्रस्तुतिः</summary>

असि-रत्नं च तत्रैव  
नन्दकं नन्दकं हरेः॥ 274  
महा-प्रमाणं विपुलं  
ज्ञान-तत्त्वाधिदैवतम् ।  
दिव्येन स्वेन वपुषा  
सर्वावयव-शोभिना ॥ 275
</details>

<details><summary>मूलम्</summary>

असिरत्नं च तत्रैव नन्दकं नन्दकं हरेः॥ 274  
महाप्रमाणं विपुलं ज्ञानतत्त्वाधिदैवतम् ।  
दिव्येन स्वेन वपुषा सर्वावयवशोभिना ॥ 275
</details>


<details open><summary>विश्वास-प्रस्तुतिः</summary>

**बिभ्रतं** मौलिना स्वङ्गं  
मन्त्रेण स्वेन **संस्मरेत्** ।  
</details>

<details><summary>मूलम्</summary>

बिभ्रतं मौलिना स्वङ्गं मन्त्रेण स्वेन संस्मरेत् ।  
</details>


<details open><summary>विश्वास-प्रस्तुतिः</summary>

अ-विद्याधारम् अप्य् अत्र  
**चिन्तयेद्** वर्म पूर्ववत् ॥ 276
असि-रत्न-महा-कोशं  
मन्त्रेणोद्भूत-विग्रहम् ।  
शैत्य-सौरभ्य-सौन्दर्य-  
मार्दवौज्ज्वल्य-संयुतम् ॥ 277
</details>

<details><summary>मूलम्</summary>

अविद्याधारमप्यत्र चिन्तयेद्वर्म पूर्ववत् ॥ 276
असिरत्नमहाकोशं मन्त्रेणोद्भूतविग्रहम् ।  
शैत्यसौरभ्यसौन्दर्यमार्दवौज्ज्वल्यसंयुतम् ॥ 277
</details>

#### पाञ्च-जन्य-ध्यानम्
<details open><summary>विश्वास-प्रस्तुतिः</summary>

**लीला-पद्मं** स्व-मन्त्रेण  
**ध्यायेत्** पुरुष-विग्रहम् ।  
</details>

<details><summary>मूलम्</summary>

लीलापद्मं स्वमन्त्रेण ध्यायेत् पुरुषविग्रहम् ।  
</details>


<details open><summary>विश्वास-प्रस्तुतिः</summary>

वामतः पाञ्चजन्यं च  
शङ्ख-राजं मनो-हरम् ॥ 278  
शरच्-छश-धराकारं  
बृहत्-कुक्षि-समन्वितम् ।  
ह्रस्व-देहं महा-राव-  
खण्डिताशेष-दानवम् ॥ 279
</details>

<details><summary>मूलम्</summary>

वामतः पाञ्चजन्यं च शङ्खराजं मनोहरम् ॥ 278  
शरच्छशधराकारं बृहत्कुक्षिसमन्वितम् ।  
ह्रस्वदेहं महारावखण्डिताशेषदानवम् ॥ 279
</details>


<details open><summary>विश्वास-प्रस्तुतिः</summary>

फुल्ल-पद्म-सदृक्षाक्ष-  
पाणि-पादाननोज्ज्वलम् ।  
**दधतं** शिरसा शङ्खम्  
अहङ्-काराधिदैवतम् ॥ 280  
चिन्तयित्वा स्व-मन्त्रेण  
शिरसा ऽभिप्रणम्य च ।
</details>

<details><summary>मूलम्</summary>

फुल्लपद्मसदृक्षाक्षपाणिपादाननोज्ज्वलम् ।  
दधतं शिरसा शङ्खमहङ्काराधिदैवतम् ॥ 280
</details>

#### कौमोदकीध्यानम्
<details open><summary>विश्वास-प्रस्तुतिः</summary>

ततः कौमोदकीं चापि  
दिव्य-रूप-समन्विताम् ॥ 281  
**दधतीं** शिरसा स्वेन  
गदां भगवतः प्रियाम् ।  
आधार-भूतां मुनयो  
बुद्धि-तत्त्वस्य यां **विदुः** ॥ 282  
**ध्यात्वा प्रणम्य** मन्त्रेण  
वामतो हेमभूषिताम् ।
</details>

<details><summary>मूलम्</summary>

ततः कौमोदकीं चापि दिव्यरूपसमन्विताम् ॥ 281  
दधतीं शिरसा स्वेन गदां भगवतः प्रियाम् ।  
आधारभूतां मुनयो बुद्धितत्त्वस्य यां विदुः ॥ 282  
ध्यात्वा प्रणम्य मन्त्रेण वामतो हेमभूषिताम् ।
</details>

#### शार्ङ्गध्यानम्
<details open><summary>विश्वास-प्रस्तुतिः</summary>

**ध्यायेत्** ततः स्वमन्त्रेण  
शार्ङ्गम् आयत-विग्रहम् ॥ 283  
अहङ्कारस्येन्द्रियादेर्  
अधिदैवतम् आश्रयम् ।  
शरैस् सर्वेन्द्रियाधारैः  
सर्वैः पुरुष-विग्रहैः ॥ 284
</details>

<details><summary>मूलम्</summary>

ध्यायेत्ततः स्वमन्त्रेण शार्ङ्गमायतविग्रहम् ॥ 283  
अहङ्कारस्येन्द्रियादेरधिदैवतमाश्रयम् ।  
शरैस्सर्वेन्द्रियाधारैः सर्वैः पुरुषविग्रहैः ॥ 284
</details>


<details open><summary>विश्वास-प्रस्तुतिः</summary>

**दधद्भिर्** मौलिभिः स्वैः स्वैः  
स्वं स्वं रूपं विभूति-जम् ।  
सु-वृत्तं **संवृतं** मौर्व्या  
सख्येव प्रियया स्वया ॥ 285
</details>

<details><summary>मूलम्</summary>

दधद्भिर्मौलिभिः स्वैःस्वैः स्वंस्वं रूपं विभूतिजम् ।  
सुवृत्तं संवृतं मौर्व्या सख्येव प्रियया स्वया ॥ 285
</details>


<details open><summary>विश्वास-प्रस्तुतिः</summary>

स्वाकृतिभ्यां च तूणीभ्यां  
प्रियाभ्यामिव संयुतम् ।  
त्रि-नतं पुरुषाकारं  
**दधत्** स्वशिरसा धनुः ॥ 286  
हैम-पट्टैर् बहु-विधैः  
सुरत्नैः सर्वतो वृतम् ।
</details>

<details><summary>मूलम्</summary>

स्वाकृतिभ्यां च तूणीभ्यां प्रियाभ्यामिव संयुतम् ।  
त्रिनतं पुरुषाकारं दधत् स्वशिरसा धनुः ॥ 286  
हैमपट्टैर्बहुविधैः सुरत्नैः सर्वतो वृतम् ।
</details>

#### इतरायुधानां ध्यानम्

<details open><summary>विश्वास-प्रस्तुतिः</summary>

अन्यान्य् अ-सङ्ख्यान्य् अच्छेद्यान्य्  
अ-मोघानि महान्त्य् अपि ॥ 287  
दिव्य-पूरूष-रूपाणि  
परितः सर्वतो हरेः।  
स्व-शिरो-विधृतानन्त-  
स्व-विभूति-वपूंष्य् अपि ॥ 288
</details>

<details><summary>मूलम्</summary>

अन्यान्यसङ्ख्या(न्योन्यसख्या)न्यच्छेद्यान्यमोघानि महान्त्यपि ॥ 287  
दिव्यपूरूषरूपाणि परितः सर्वतो हरेः।  
स्वशिरोविधृतानन्तस्वविभूतिवपूंष्यपि ॥ 288
</details>


<details open><summary>विश्वास-प्रस्तुतिः</summary>

स्व--स्व-रूपावसक्तानि  
स्वाङ्ग-प्रत्यङ्गवद् विभोः ।  
एतान्य् आयुध-जालानि  
स्व--स्व-मन्त्रैर् **यथोदितम्**॥ 289
</details>

<details><summary>मूलम्</summary>

स्वस्वरूपावस(नुष)क्तानि स्वाङ्गप्रत्यङ्गवद्विभोः ।  
एतान्यायुधजालानि स्वस्वमन्त्रैर्यथोदितम्॥ 289
</details>

### मुख्य-गण-ध्यानम्
#### सेनापतिध्यानम्

<details open><summary>विश्वास-प्रस्तुतिः</summary>

अविदूऽरेऽथ देवस्य  
प्रागुदीच्यां वरासने।  
**आसीनं** नील-मेघाभं  
शङ्ख-चक्र-गदा-धरम्॥290
</details>

<details><summary>मूलम्</summary>

अविदूऽरेऽथ देवस्य प्रागुदीच्यां वरासने।  
आसीनं नीलमेघाभं शङ्खचक्रगदाधरम्॥290
</details>


<details open><summary>विश्वास-प्रस्तुतिः</summary>

पीत-कौशेय-वसनं  
चारु-पद्म-दलेक्षणम्।  
ऊर्ध्वं **लक्षित**-तर्जन्या  
साज्ञया स-सुरासुरान्।291
</details>

<details><summary>मूलम्</summary>

पीतकौशेयवसनं चारुपद्मदलेक्षणम्।  
ऊर्ध्वं लक्षिततर्जन्या साज्ञया ससुरासुरान्।291
</details>


<details open><summary>विश्वास-प्रस्तुतिः</summary>

**शासतं** सकलान् लोकान्  
**ध्यायेत्** सेनापतिं हरेः।  
</details>

<details><summary>मूलम्</summary>

शासतं सकलान् लोकान् ध्यायेत् सेनापतिं हरेः।  
</details>


<details open><summary>विश्वास-प्रस्तुतिः</summary>

तत्-पार्श्वे तत्-प्रियां देवीं  
**ध्यायेत्** सूत्रवतीम् अपि॥292
काल-प्रकृति-पूर्वांश् च  
चतुरस् तच्-चमू-पतीन्।  
गजानन--जयत्-सेन--  
हरि-वक्त्रान् अनुक्रमात्॥293
</details>

<details><summary>मूलम्</summary>

तत्पार्श्वे तत्प्रियां देवीं ध्यायेत्सूत्रवतीमपि॥292
कालप्रकृतिपूर्वांश्च चतुरस्तच्चमूपतीन्।  
गजाननजयत्सेनहरिवक्त्राननुक्रमात्॥293
</details>

#### नागराजध्यानम्
<details open><summary>विश्वास-प्रस्तुतिः</summary>

**प्रणम्य** भक्त्या मन्त्रैः स्वैः  
ततः पश्चिमतो हरेः ।  
नागराजम् अनन्तं च  
हल-मुद्गर-धारिणम् ॥294
</details>

<details><summary>मूलम्</summary>

प्रणम्य भक्त्या मन्त्रैः स्वैः ततः पश्चिमतो हरेः ।  
नागराजमनन्तं च हलमुद्गरधारिणम् ॥294
</details>


<details open><summary>विश्वास-प्रस्तुतिः</summary>

चतुर्-भुजं सरो-जाक्षं  
शशि-कोटि-सम-प्रभम् ।  
फणा-सहस्र-मौल्याढ्यं  
नील-वास-समुज्ज्वलम् ॥ 295
</details>

<details><summary>मूलम्</summary>

चतुर्भुजं सरोजाक्षं शशिकोटिसमप्रभम् ।  
फणासहस्रमौल्याढ्यं नीलवाससमुज्ज्वलम् ॥ 295
</details>


<details open><summary>विश्वास-प्रस्तुतिः</summary>

हरि-संस्पर्श-जानन्द-  
मन्दोद्भ्रान्त-विलोचनम् ।  
**उपोपविष्टं** वारुण्या  
कान्त्या चैवानवद्यया ॥ 296
</details>

<details><summary>मूलम्</summary>

हरिसंस्पर्शजानन्दमन्दोद्भ्रान्तविलोचनम् ।  
उपोपविष्टं वारुण्या कान्त्या चैवानवद्यया ॥ 296
</details>


<details open><summary>विश्वास-प्रस्तुतिः</summary>

वृतं स्वानुचरैर् नित्यैः  
अन्यैश् च भुजगेश्वरैः ।  
वर-काञ्चन-पीठ-स्थं  
**ध्यायेत्** तन्-मन्त्र-पूर्वकम्॥ 297
</details>

<details><summary>मूलम्</summary>

वृतं स्वानुचरैर्नित्यैः अन्यैश्च भुजगेश्वरैः ।  
वरकाञ्चनपीठस्थं ध्यायेत्तन्मन्त्रपूर्वकम्॥ 297
</details>

#### वैनतेयध्यानम्
<details open><summary>विश्वास-प्रस्तुतिः</summary>

पुरतश् च सुखासीनं  
वैनतेयं वरासने।  
सु-कीर्त्या रुद्रया चैव  
सार्धं हृदि **कृताञ्जलिम्**॥298
</details>

<details><summary>मूलम्</summary>

पुरतश्च सुखासीनं वैनतेयं वरासने।  
सुकीर्त्या रुद्रया चैव सार्धं हृदि कृताञ्जलिम्॥298
</details>


<details open><summary>विश्वास-प्रस्तुतिः</summary>

शित-श्यामल-तुण्डाग्रं  
वृत्त-भीम-विलोचनम्।  
देवालोकन-हर्षोत्थ-  
स्मित-भिन्नोष्ठ-सम्पुटम्॥299
</details>

<details><summary>मूलम्</summary>

शितश्यामलतुण्डाग्रं वृत्तभीमविलोचनम्।  
देवालोकनहर्षोत्थस्मितभिन्नोष्ठसम्पुटम्॥299
</details>


<details open><summary>विश्वास-प्रस्तुतिः</summary>

लसत्-कर्णान्त-विन्यस्त-  
नाग-कुण्डल-मण्डनम्।  
परिनिक्षिप्त--सु-मुख+++(-नाम-सर्प-)+++-  
कृत-कर्णावलम्बकम्॥300
</details>

<details><summary>हिन्दी</summary>

सॆविगळिन् मुनैगळिल् वैक्कप्पट्ट मण्डलागारमान  
नागङ्गळैक् कुण्डलमागक् कॊण्डु,  
सुट्रि विळङ्गुम्  
सुमुगनॆण्ड्र सर्प्पत्तैच् चॆवियिल् तॊङ्गुम्बडिय् उडैयवरै,
</details>


<details><summary>मूलम्</summary>

लसत्कर्णान्तविन्यस्तनागकुण्डलमण्डनम्।  
प(ह)रिनिक्षिप्तसुमुखकृतकर्णावलम्बकम्॥300
</details>


<details open><summary>विश्वास-प्रस्तुतिः</summary>

पक्षाभ्यां पञ्च-वर्णाभ्यां  
**युतं** हैमम् इवाचलम्।  
अन्यैश् चानुचरैस् सार्धं  
**ध्यायेत्** पत्त्र-रथेश्वरम्॥301  
तन्-मन्त्रेण प्रणम्याथ  
प्रियं मित्रं परात्मनः ।
</details>

<details><summary>मूलम्</summary>

पक्षाभ्यां पञ्चवर्णाभ्यां युतं हैममिवाचलम्।  
अन्यैश्चानुचरैस्सार्धं ध्यायेत् पत्ररथेश्वरम्॥301  
तन्मन्त्रेण प्रणम्याथ प्रियं मित्रं परात्मनः ।
</details>

### पादुका-ध्यानम्
<details open><summary>विश्वास-प्रस्तुतिः</summary>

देवस्य पुरतः पार्श्वे  
पादुके हेमभूषिते ॥302  
दिव्य-पूरुष-रूपेण  
**ध्यात्वा** तन्-मन्त्र-पूर्वकम् ।  
अ-शरण्याखिल-जगच्-  
छरण्ये **शरणं व्रजेत्**॥ 303
</details>

<details><summary>मूलम्</summary>

देवस्य पुरतः पार्श्वे पादुके हेमभूषिते ॥
दिव्यपूरुषरूपेण ध्यात्वा तन्मन्त्रपूर्वकम् ।  
अशरण्याखिलजगच्छरण्ये शरणं व्रजेत्॥ 303
</details>

### बाह्य-गण-ध्यानम्
#### द्वार-पाल-ध्यानम्
<details open><summary>विश्वास-प्रस्तुतिः</summary>

ततश् **चण्ड-प्रचण्डौ** द्वौ  
**पूर्व**-द्वारस्य पार्श्वतः।  
शङ्ख-चक्र-गदा-हस्तौ  
संज्ञा-मुद्रौ महाबलौ॥ 304
</details>

<details><summary>मूलम्</summary>

ततश्चण्डप्रचण्डौ द्वौ पूर्वद्वारस्य पार्श्वतः।  
शङ्खचक्रगदाहस्तौ संज्ञामुद्रौ महाबलौ॥ 304
</details>


<details open><summary>विश्वास-प्रस्तुतिः</summary>

भूषितौ भूषणैः सर्वैः  
किरीटाद्यैर् महा-धनैः।  
**दक्षिण**-द्वार-पार्श्व-स्थौ  
तथा **भद्र--सु-भद्रकौ**॥ 305
</details>

<details><summary>मूलम्</summary>

भूषितौ भूषणैः सर्वैः किरीटाद्यैर्महाधनैः।  
दक्षिणद्वारपार्श्वस्थौ तथा भद्रसुभद्रकौ॥ 305
</details>


<details open><summary>विश्वास-प्रस्तुतिः</summary>

**जयञ् च विजयञ्** चैव  
**पश्चिम**-द्वार-पार्श्वयोः।  
**धातारं च विधातारम्**  
**उत्तर**-द्वार-पार्श्वयोः ॥ 306
</details>

<details><summary>मूलम्</summary>

जयञ्च विजयञ्चैव पश्चिमद्वारपार्श्वयोः।  
धातारं च विधातारमुत्तरद्वारपार्श्वयोः ॥ 306
</details>


<details open><summary>विश्वास-प्रस्तुतिः</summary>

तेषाम् अधिपतींश् चैव  
तत्-पतींस् तत्-पतीन् अपि ।  
तत्-तन्-मन्त्रैस् **संप्रणम्य**  
**सम्पूज्याभिप्रसाद्य** च॥ 307
</details>

<details><summary>मूलम्</summary>

तेषामधिपतींश्चैव तत्पतींस्तत्पतीनपि ।  
तत्तन्मन्त्रैस्संप्रणम्य सम्पूज्याभिप्रसाद्य च॥ 307
</details>

#### बहिर्-गणाधीश-ध्यानम्
<details open><summary>विश्वास-प्रस्तुतिः</summary>

ततो बहिर्गणाधीशान्  
अष्टाव् अष्टसु दिक्ष्व् अपि।  
कुमुदं कुमुदाक्षं च  
पुण्डरीकं च वामनम्॥ 308
</details>

<details><summary>मूलम्</summary>

ततो बहिर्गणाधीशान् अष्टावष्टसु दिक्ष्वपि।  
कुमुदं कुमुदाक्षं च पुण्डरीकं च वामनम्॥ 308
</details>


<details open><summary>विश्वास-प्रस्तुतिः</summary>

शङ्कुकर्णं सर्व-नेत्रं  
सु-मुखं सु-प्रतिष्ठितम्।  
स-वाहन-परीवारान्  
सायुधान् स-परिच्छदान्॥ 309
</details>

<details><summary>मूलम्</summary>

शङ्कुकर्णं सर्वनेत्रं सुमुखं सुप्रतिष्ठितम्।  
सवाहनपरीवारान् सायुधान् सपरिच्छदान्॥ 309
</details>


<details open><summary>विश्वास-प्रस्तुतिः</summary>

सर्वांश् चतुर्-भुजान् एतान्  
शङ्ख-चक्र-गदा-धरान्।  
भूषितान् भूषणैर् दिव्यैर्  
**ध्यायेन्** मन्त्रैः पृथक् पृथक्॥ 310
</details>

<details><summary>मूलम्</summary>

सर्वांश्चतुर्भुजानेतान् शङ्खचक्रगदाधरान्।  
भूषितान् भूषणैर्दिव्यैः ध्यायेन्मन्त्रैः पृथक् पृथक्॥ 310
</details>


<details open><summary>विश्वास-प्रस्तुतिः</summary>

नित्य-ज्ञान-क्रियैश्वर्यान्  
परं **साम्यम् उपागतान्**।  
सर्वान् पारिषदान् **ध्यायेन्**  
मन्त्रैः स्वैः परितो हरेः॥ 311
</details>

<details><summary>मूलम्</summary>

नित्यज्ञानक्रियैश्वर्यान् परं साम्यमुपागतान्।  
सर्वान्पारिषदान् ध्यायेत् मन्त्रैः स्वैः परितो हरेः॥ 311
</details>

### पूजा
<details open><summary>विश्वास-प्रस्तुतिः</summary>

एवं **ध्यात्वा** (ऽथ)च तं देवं  
मानसैर् अतिमानुषैः।  
**सांस्पर्शिकैश्** च गन्धाद्यैश्  
छत्राद्यैर् **औपचारिकैः**॥ 312
</details>

<details><summary>मूलम्</summary>

एवं ध्यात्वा (ऽथ)च तं देवं मानसैरतिमानुषैः।  
सांस्पर्शिकैश्च गन्धाद्यैः छत्राद्यैरौपचारिकैः॥ 312
</details>


<details open><summary>विश्वास-प्रस्तुतिः</summary>

शुद्धैर् हविर्-अपूपाद्यैः  
शुभैर् **आभ्यवहारिकैः**।  
**उपचारैश्** चतुः-षष्टि-  
सङ्ख्यैर् आवाहनादिभिः॥ 313
</details>

<details><summary>मूलम्</summary>

शुद्धैर्हविरपूपाद्यैः शुभैराभ्यवहारिकैः।  
उपचारैश्चतुःषष्टिसङ्ख्यैरावाहनादिभिः॥ 313
</details>


<details open><summary>विश्वास-प्रस्तुतिः</summary>

**अभ्यर्च्य** देवं हृदये  
द्रव्यैर् भावमयैः शुभैः।  
पत्नी-परिजनोपेतं  
**प्रणम्याभिप्रसाद्य** च ॥ 314
</details>

<details><summary>मूलम्</summary>

अभ्यर्च्य देवं हृदये द्रव्यैर्भावमयैः शुभैः।  
पत्नीपरिजनोपेतं प्रणम्याभिप्रसाद्य च ॥ 314
</details>

## बहिर्-यागोपक्रमः
### अनुज्ञा
<details open><summary>विश्वास-प्रस्तुतिः</summary>

**निवेद्य** च बहिर्-यागम्  
एवं भक्त्या **समाहितः**।  
**निष्क्रम्य** तस्माद्+हृदयाद्  
आसीनः पुरतो हरेः॥ 315
</details>

<details><summary>मूलम्</summary>

निवेद्य च बहिर्यागमेवं भक्त्या समाहितः।  
निष्क्रम्य तस्माद्धृदयादासीनः पुरतो हरेः॥ 315
</details>


<details open><summary>विश्वास-प्रस्तुतिः</summary>

**कृताञ्जलि**-पुटस् तस्मै  
**निवेद्यात्म-चिकीर्षितम्** ।  
**अनुज्ञातश्** च तेनापि  
देवीभ्यां सचिवैरपि ॥ 316
</details>

<details><summary>मूलम्</summary>

कृताञ्जलिपुटस्तस्मै निवेद्यात्मचिकीर्षितम् ।  
अनुज्ञातश्च तेनापि देवीभ्यां सचिवैरपि ॥ 316
</details>

<details open><summary>विश्वास-प्रस्तुतिः</summary>

ततश् चण्ड-प्रचण्डादीन्  
सगणान् सर्व-दिक्ष्व् अपि ।  
**अभ्यर्च्य** गन्ध-पुष्पाद्यैः  
सादरं द्वार-पालकान् ॥ 317
</details>

<details><summary>मूलम्</summary>

ततश्चण्डप्रचण्डादीन् सगणान् सर्वदिक्ष्वपि ।  
अभ्यर्च्य गन्धपुष्पाद्यैः सादरं द्वारपालकान् ॥ 317
</details>

### भोग-दान-क्रमः
<details open><summary>विश्वास-प्रस्तुतिः</summary>

**आरभेत** बहिर्-यागम्  
एवं भोग-क्रमं **स्मरेत्**।  
**प्रदर्शनं प्रदानं च  
क्षामणं प्रीणनं** तथा॥ 318 +++(5)+++
</details>

<details><summary>मूलम्</summary>

आरभेत बहिर्यागमेवं भोगक्रमं स्मरेत्।  
प्रदर्शनं प्रदानं च क्षामणं प्रीणनं तथा॥ 318
</details>


<details open><summary>विश्वास-प्रस्तुतिः</summary>

आदौ मध्येऽवसाने च  
प्रतिभोगं **समाचरेत्**।  
"**अवलोकय** देवेदम्"  
इत्य् **आवेद्य** स्वसंज्ञया॥ 319
</details>

<details><summary>मूलम्</summary>

आदौ मध्येऽवसाने च प्रतिभोगं समाचरेत्।  
अवलोकय देवेदमित्यावेद्य स्वसंज्ञया॥ 319
</details>


<details open><summary>विश्वास-प्रस्तुतिः</summary>

प्राप्तं प्राप्तं क्रमाद् भोगं  
**दर्शयेद्** आसनादिकम्।  
"प्रदर्शितम् इमं भोगं  
गृह्णीष्व भगवन्न्" इति ॥ 320  
**ब्रुवन् प्रणम्य प्रयतः**  
**प्रदद्यात्** परमात्मने।
</details>

<details><summary>मूलम्</summary>

प्राप्तंप्राप्तं क्रमाद्भोगं दर्शयेदासनादिकम्।  
प्रदर्शितमिमं भोगं गृह्णीष्व भगवन्निति ॥ 320  
ब्रुवन् प्रणम्य प्रयतः प्रदद्यात् परमात्मने।
</details>


<details open><summary>विश्वास-प्रस्तुतिः</summary>

अथापराधान् अखिलान्  
दत्त-भोगानुबन्धिनः॥ 321  
**क्षमस्व** देव-देवेति  
**क्षामयेत् प्रणमन्** पुनः।
</details>

<details><summary>मूलम्</summary>

अथापराधानखिलान् दत्तभोगानुबन्धिनः॥ 321  
क्षमस्व देवदेवेति क्षामयेत् प्रणमन् पुनः।
</details>


<details open><summary>विश्वास-प्रस्तुतिः</summary>

देव-पादौ स्व-हस्ताभ्यां  
**गृहीत्वा** शिरसा **नमन्** । 322  
**प्रीणयेद्** दत्त-भोगेन  
"**प्रीयतां** भगवान्" इति ॥
</details>

<details><summary>मूलम्</summary>

देवपादौ स्वहस्ताभ्यां गृहीत्वा शिरसा नमन् ॥ 322  
प्रीणयेद्दत्तभोगेन प्रीयतां भगवानिति।
</details>


<details open><summary>विश्वास-प्रस्तुतिः</summary>

भोग-दान-विधाव् एवं  
**सावधानस्** सदा **स्मरेत्**॥ 323
</details>

<details><summary>मूलम्</summary>

भोगदानविधावेवं सावधानस्सदा स्मरेत्॥ 323
</details>

### अर्घ्यम्
<details open><summary>विश्वास-प्रस्तुतिः</summary>

पूर्वं **सङ्कल्पिताद् अर्घ्यात्**  
द्वितीयाच् चषकादिना।  
आदाय साक्षतं तोयं  
पाणिभ्यां नासिकासमम्॥ 324
</details>

<details><summary>मूलम्</summary>

पूर्वं सङ्कल्पितादर्घ्यात् द्वितीयाच्चषकादिना।  
आदाय साक्षतं तोयं पाणिभ्यां नासिकासमम्॥ 324
</details>


<details open><summary>विश्वास-प्रस्तुतिः</summary>

ऊर्ध्वम् **उत्क्षिप्य** स-भयः  
**तिष्ठन्न् अवनताननः**।  
"**गृह्णीष्व** भगवन् पूजां  
मत्-प्रयुक्ताम्" इति **ब्रुवन्**॥ 325
</details>

<details><summary>मूलम्</summary>

ऊर्ध्वमुत्क्षिप्य सभयः तिष्ठन्नवनताननः।  
गृह्णीष्व भगवन् पूजां मत्प्रयुक्तामिति ब्रुवन्॥ 325
</details>


<details open><summary>विश्वास-प्रस्तुतिः</summary>

**न्यसेद्** दक्षिणतः किञ्चित्  
जलं देवस्य मूर्धनि।  
शेषं तच् चरणौ **स्मृत्वा**  
**क्षिपेद्** अर्घ्य-प्रतिग्रहे॥ 326
</details>

<details><summary>मूलम्</summary>

न्यसेद्दक्षिणतः किञ्चित् जलं देवस्य मूर्धनि।  
शेषं तच्चरणौ स्मृत्वा क्षिपेदर्घ्यप्रतिग्रहे॥ 326
</details>


<details open><summary>विश्वास-प्रस्तुतिः</summary>

यौगपद्येन भोगानाम्  
**अर्घ्यम्** अर्पणम् इष्यते।  
तच् चागतस्य देवस्य  
श्रमायासोपशान्तये॥ 327+++(5)+++
</details>

<details><summary>मूलम्</summary>

यौगपद्येन भोगानामर्घ्यमर्पण(मुच्य)मिष्यते।  
तच्चागतस्य देवस्य श्रमायासोपशान्तये॥ 327
</details>


### पादप्रक्षालनम्
<details open><summary>विश्वास-प्रस्तुतिः</summary>

सर्व-रत्न-विचित्रञ् च  
हैमं पाद्य-प्रतिग्रहम्।  
**दत्वा** सपुष्पं करयोः  
**प्रसार्य** युगलं स्वकम्॥ 328
</details>

<details><summary>मूलम्</summary>

सर्वरत्नविचित्रञ्च हैमं पाद्यप्रतिग्रहम्।  
दत्वा सपुष्पं करयोः प्रसार्य युगलं स्वकम्॥ 328
</details>

<details open><summary>विश्वास-प्रस्तुतिः</summary>

**याचेत** शिरसा देवं  
**स्पृशन्** तच्-चरणाम्बुजम्।  
</details>

<details><summary>मूलम्</summary>

याचेत शिरसा देवं स्पृशन् तच्चरणाम्बुजम्।  
</details>


<details open><summary>विश्वास-प्रस्तुतिः</summary>

अ-कृत्रिम-प्रेम-रस-  
मधुरैः स्व-कराम्बुजैः॥ 329  
शुद्धैः स्व-भाव--मधुरैः  
सुख-स्पर्शैः सु-गन्धिभिः।  
**संवाह्यमानम्** अ-निशं  
शेष-शेषाशनादिभिः॥ 330
</details>

<details><summary>मूलम्</summary>

अकृत्रिमप्रेमरसमधुरैः स्वकराम्बुजैः॥ 329  
शुद्धैः स्वभावमधुरैः सुखस्पर्शैः सुगन्धिभिः।  
संवाह्यमानमनिशं शेषशेषाशनादिभिः॥ 330
</details>


<details open><summary>विश्वास-प्रस्तुतिः</summary>

अ-सत्यस्यातिनीचस्य  
भक्ति-हीनस्य दुर्-मतेः।  
ममापि करयोर् अद्य  
स्वयैव कृपया हरे॥ 331  
**निधेहि** चरणद्वन्द्वं  
त्वाम् अस्मि **शरणं गतः**।+++(5)+++
</details>

<details><summary>मूलम्</summary>

असत्यस्यातिनीचस्य भक्तिहीनस्य दुर्मतेः।  
ममापि करयोरद्य स्वयैव कृपया हरे॥ 331  
निधेहि चरणद्वन्द्वं त्वामस्मि शरणं गतः।
</details>


<details open><summary>विश्वास-प्रस्तुतिः</summary>

अभ्यर्थितेन तेनैव  
दत्तं तद्-दक्षिणं पदम्॥ 332
</details>

<details><summary>मूलम्</summary>

निधेहि चरणद्वन्द्वं त्वामस्मि शरणं गतः।  
अभ्यर्थितेन तेनैव दत्तं तद्दक्षिणं पदम्॥ 332
</details>


<details open><summary>विश्वास-प्रस्तुतिः</summary>

पूर्वसङ्कल्पितात् पाद्याद्  
**उद्धृतैर्** जल-जादिना।  
स्वयम् एव शुभैस् तोयैः  
पाणिभ्याम् **अवनेजयेत्**॥ 333
</details>

<details><summary>मूलम्</summary>

पूर्वसङ्कल्पितात्पाद्याद् उद्धृतैर्जलजादिना।  
स्वयमेव शुभैस्तोयैः पाणिभ्यामवनेजयेत्॥ 333
</details>


<details open><summary>विश्वास-प्रस्तुतिः</summary>

ततः प्लोतेन **सम्मृज्य**  
**चन्दनेनोपलिप्य** च।  
दत्त-पुष्प-चयं पादं  
नाग-भोगे **निवेशयेत्**॥ 334
</details>

<details><summary>मूलम्</summary>

ततः प्लोतेन सम्मृज्य चन्दनेनोपलिप्य च।  
दत्तपुष्पचयं पादं नागभोगे निवेशयेत्॥ 334
</details>


<details open><summary>विश्वास-प्रस्तुतिः</summary>

एवं सव्यं च चरणम्  
**अवनिज्यावमृज्य** च।  
**अनुलिप्यार्चयित्वा** च  
यथापूर्वं **निवेशयेत्**॥ 335
</details>

<details><summary>मूलम्</summary>

एवं सव्यं च चरणम् अवनिज्यावमृज्य च।  
अनुलिप्यार्चयित्वा च यथापूर्वं निवेशयेत्॥ 335
</details>

### आचमनम्
<details open><summary>विश्वास-प्रस्तुतिः</summary>

ततः पुरस्ताद् देवस्य  
हेम-रत्न-विचित्रितम्।  
**निधायाचमनोच्छिष्ट-  
प्रतिग्रहम्** अनुत्तमम्॥ 336
</details>

<details><summary>मूलम्</summary>

ततः पुरस्तात् देवस्य हेमरत्नविचित्रितम्।  
निधायाचमनोच्छिष्टप्रतिग्रहमनुत्तमम्॥ 336
</details>


<details open><summary>विश्वास-प्रस्तुतिः</summary>

तत आचमनार्थं च  
हस्ते देवस्य दक्षिणे।  
पूर्व-सङ्कल्पितं तोयं  
**दद्याद्** भक्त्या यथा पुरा॥ 337
</details>

<details><summary>मूलम्</summary>

तत आचमनार्थं च हस्ते देवस्य दक्षिणे।  
पूर्वसङ्कल्पितं तोयं दद्याद्भक्त्या यथा पुरा॥ 337
</details>

### मधु-पर्कोपचारः
<details open><summary>विश्वास-प्रस्तुतिः</summary>

ततो दध्नि मधु **न्यस्य**  
सर्पिर् वा मध्व्--अ-लाभतः।  
मधु-पर्कं **प्रकल्प्य** त्रिः  
"मधुपर्क" इति ब्रुवन्॥ 338
</details>

<details><summary>मूलम्</summary>

ततो दध्नि मधु न्यस्य सर्पिर्वा मध्वलाभतः।  
मधुपर्कं प्रकल्प्य त्रिः मधुपर्क इति ब्रुवन्॥ 338
</details>

#### दानम्
<details open><summary>विश्वास-प्रस्तुतिः</summary>

**प्रदर्श्य** पुरतस् तस्य  
**प्रदद्याद्** दक्षिणे करे।  
ततः प्रीतवति प्रीत्या  
मधुपर्कं परात्मनि॥ 339
</details>

<details><summary>मूलम्</summary>

प्रदर्श्य पुरतस्तस्य प्रदद्याद्दक्षिणे करे।  
ततः प्रीतवति प्रीत्या मधुपर्कं परात्मनि॥ 339
</details>

#### क्षालनम्, गोदानम्
<details open><summary>विश्वास-प्रस्तुतिः</summary>

हस्तस्य क्षालनायाथ  
**प्रदद्याद्** उष्ण-वार्य् अपि।  
**दत्वा** चाचमनीयाम्भः  
सुगन्धि शुचि निर्मलम्॥ 340
</details>

<details><summary>मूलम्</summary>

हस्तस्य क्षालनायाथ प्रदद्यादुष्णवार्यपि।  
दत्वा चाचमनीयाम्भः सुगन्धि शुचि निर्मलम्॥ 340
</details>


<details open><summary>विश्वास-प्रस्तुतिः</summary>

हस्तस्य मार्जनायाथ  
**प्लोतं** धौतं **सु-धूपितम्**।  
सालङ्कारां च **गां दद्यात्**  
सवत्सां तरुणीं शुभाम्॥ 341
</details>

<details><summary>मूलम्</summary>

हस्तस्य मार्जनायाथ प्लोतं धौतं सुधूपितम्।  
सालङ्कारां च गां दद्यात्सवत्सां तरुणीं शुभाम्॥ 341
</details>

#### लेपः
<details open><summary>विश्वास-प्रस्तुतिः</summary>

ततश् चन्दन-कर्पूर-  
कुङ्कुमागरुभिः कृतम्।  
**क्षोदं**+++(=चूर्णं)+++ हिम-जलैः सिक्तं  
**दर्शयित्वा निवेद्य** च॥ 342
</details>

<details><summary>द्राविडम्</summary>

पिऱगु सन्दनम्, पच्चैक्कर्प्पूरम्, कुङ्गुमप्पू अगिल् इवट्रैत् तुगळाक्किप् पन्नीर् विट्टुप् पिसैन्दु समर्प् पित्तु अवन् तिरुमेनि मुऴुदुम् तन् कैयिनाल् तडव वेण्डुम्.
</details>


<details><summary>मूलम्</summary>

ततश्चन्दनकर्पूरकुकुमागरुभिः कृतम्।  
क्षोदं हिमजलैः सिक्तं दर्शयित्वा निवेद्य च॥ 342
</details>


<details open><summary>विश्वास-प्रस्तुतिः</summary>

तेन देव-वपुस् सर्वम्  
**अनुलिम्पेत्** स्वपाणिना।  
ततो लक्ष्मीं भुवं चापि  
परिवारांश् च सर्वशः॥ 343  
अङ्ग-रागैर् बहु-विधैर्  
**अनुलिम्पेत्** सुगन्धिभिः।
</details>

<details><summary>मूलम्</summary>

तेन देववपुस्सर्वमनुलिम्पेत् स्वपाणिना।  
ततो लक्ष्मीं भुवं चापि परिवारांश्च सर्वशः॥ 343  
अङ्गरागैर्बहुविधैः अनुलिम्पेत् सुगन्धिभिः।
</details>

### पुष्प-मालोपचारः
<details open><summary>विश्वास-प्रस्तुतिः</summary>

ततः पुष्पाणि देवस्य  
**दत्वा** पाणि-सरोजयोः॥ 344
</details>

<details><summary>मूलम्</summary>

ततः पुष्पाणि देवस्य दत्वा पाणिसरोजयोः॥ 344
</details>


<details open><summary>विश्वास-प्रस्तुतिः</summary>

गन्धवन्त्य् अनवद्यानि  
विविधानि बहूनि च।  
स्वोत्पादितानि स्व-क्षेत्राद्  
**आनीतानि** स्वपाणिना॥ 345
</details>

<details><summary>मूलम्</summary>

गन्धवन्त्यनवद्यानि विविधानि बहूनि च।  
स्वोत्पादितानि स्वक्षेत्रादानीता(दुत्पन्ना)नि स्वपाणिना॥ 345
</details>


<details open><summary>विश्वास-प्रस्तुतिः</summary>

तुलसी-पद्म-कल्हार-  
चम्पकादीनि सादरम्।  
दामभिर् विविधैश् चित्रैर्  
घ्राण-नेत्र-मनोहरैः॥ 346
</details>

<details><summary>मूलम्</summary>

तुलसीपद्मकल्हारचम्पकादीनि सादरम्।  
दामभिर्विविधैः चित्रैः घ्राणनेत्रमनोहरैः॥ 346
</details>


<details open><summary>विश्वास-प्रस्तुतिः</summary>

शुद्धैः सु-गन्धैः सु-भगैः  
सुख-स्पर्शैः सु-कल्पितैः।  
अ-यात-यामैर् अ-म्लानैर्  
अ-गतामोद-वैभवैः॥ 347
</details>

<details><summary>मूलम्</summary>

शुद्धैः सुगन्धैः सुभगैः सुखस्पर्शैः सुकल्पितैः।  
अयातयामैः अम्लानैः अगतामोदवैभवैः॥ 347
</details>


<details open><summary>विश्वास-प्रस्तुतिः</summary>

अ-निषिद्धैर् अविच्छिन्नैर्  
अ-पर्युषित-पूतिभिः।  
तुलसी-मल्लिका-जाति-  
चम्पकादि-विनिर्मितैः॥ 348
</details>

<details><summary>मूलम्</summary>

अनिषिद्धैरविच्छिन्नैः अपर्युषितपूतिभिः।  
तुलसीमल्लिकाजातिचम्पकादिविनिर्मितैः॥ 348
</details>


<details open><summary>विश्वास-प्रस्तुतिः</summary>

मौलिम् **आवेष्ट्य** देवस्य  
**दत्वा** चोत्तंसक-स्रजम्।  
कण्ठ-माला बहु-विधा  
**दत्वा** पाद-स्रजश् शुभाः॥ 349
</details>

<details><summary>मूलम्</summary>

मौलिमावेष्ट्य देवस्य दत्वा चोत्तंसकस्रजम्।  
कण्ठमाला बहुविधा दत्वा पादस्रजश्शुभाः॥ 349
</details>


<details open><summary>विश्वास-प्रस्तुतिः</summary>

मुक्त-पुष्प-चयं चापि  
बहु-रूपं समन्ततः।  
**सम्प्रकीर्य** स्व-हस्ताभ्यां  
पादयोः पार्श्वतस् तथा॥ 350
</details>

<details><summary>मूलम्</summary>

मुक्तपुष्पचयं चापि बहुरूपं समन्ततः।  
सम्प्रकीर्य स्वहस्ताभ्यां पादयोः पार्श्वतस्तथा॥ 350
</details>


<details open><summary>विश्वास-प्रस्तुतिः</summary>

उपर्य् अपि च देवस्य  
**प्रकीर्य** कुसुमोत्करम्।  
देव्याश् च परिवाराणां  
दत्वा पुष्पाणि देववत्॥ 351
</details>

<details><summary>विश्वास-टिप्पनी</summary>

अत्र देव्योश्च +इति द्विवचनम् प्रामादिकम्?
यतः पूर्वं श्री-भू-नीलाः परिगणिताः। अतो बहुवचनं वा स्यात्, श्रीप्रामुख्याद् द्विवचनं वेति संशयः …
</details>


<details><summary>द्राविडम्</summary>

इरु तेविमार्गळुक्कुम् परिवारङ्गळुक्कुम्  
पॆरुमानुक्कुप् पोल् पुष्पङ्गळै समर्प्पित्तु  
ऎदिरिल् ऎम्बॆरुमानुक्कुक् कण्णाडि काण्बित्तु,  
तॆण्ड प्रणाम मुम् पूमियिल् विऴुन्दु सॆय्वदाम्.
</details>


<details><summary>मूलम्</summary>

उपर्यपि च देवस्य प्रकीर्य कुसुमोत्करम्।  
देव्योश्च परिवाराणां दत्वा पुष्पाणि देववत्॥ 351
</details>

<details open><summary>विश्वास-प्रस्तुतिः</summary>

**आदर्शं दर्शयित्वा** ऽग्रे  
**प्रणमेद्** दण्डवत् क्षितौ।  
</details>

<details><summary>मूलम्</summary>

आदर्शं दर्शयित्वाऽग्रे प्रणमेद्दण्डवत्क्षितौ।
</details>


### धूपः
<details open><summary>विश्वास-प्रस्तुतिः</summary>

ततो गुग्गुलु-कर्पूर-  
चन्दनागरुभिः कृतम्॥ 352
</details>

<details><summary>मूलम्</summary>

ततो गुग्गुलुकर्पूरचन्दनागरुभिः कृतम्॥ 352
</details>


<details open><summary>विश्वास-प्रस्तुतिः</summary>

धूपं सौ(सु)गन्धम् **आदाय**  
देवाय **विनिवेदयेत्**।  
देव्य्-आदि परिवारेभ्यो  
**दत्वा** धूपं च पूर्ववत्॥ 353
</details>

<details><summary>मूलम्</summary>

धूपं सौ(सु)गन्धमादाय देवाय विनिवेदयेत्।  
देव्यादि परिवारेभ्यो दत्वा धूपं च पूर्ववत्॥ 353
</details>

### दीपः आदर्शश् च
<details open><summary>विश्वास-प्रस्तुतिः</summary>

ततः कर्पूर-चूर्णाढ्य-  
घृतार्द्र-नव-वर्ति-जात्।  
**ज्वलतो रुचिराद्** दीपाद्  
**उत्थितात्** चतुर्-अङ्गुलम्॥ 354
</details>

<details><summary>मूलम्</summary>

ततः कर्पूरचूर्णाढ्यघृतार्द्रनववर्तिजात्।  
ज्वलतो रुचिराद्दीपाद् उत्थितात् चतुरङ्गुलम्॥ 354
</details>


<details open><summary>विश्वास-प्रस्तुतिः</summary>

सु-गन्धि दृष्टि-सुखदम्  
औष्ण्येन परिवर्जितम्।  
आलोक-मात्राम् **आदाय**  
स्वेन दक्षिण-पाणिना॥ 355  
स-देवीकाय देवाय  
स्व-मन्त्रेण **निवेदयेत्**।
</details>

<details><summary>मूलम्</summary>

सुगन्धि दृष्टिसुखदम् औष्ण्येन परिवर्जितम्।  
आलोकमात्रामादाय स्वेन दक्षिणपाणिना॥ 355  
सदेवीकाय देवाय स्वमन्त्रेण निवेदयेत्।
</details>

### घण्टा-विधिः
<details open><summary>विश्वास-प्रस्तुतिः</summary>

घण्टानाद-सनाथौ द्वौ  
धूप-दीपौ **निवेदयेत्** ॥ 356
</details>

<details><summary>मूलम्</summary>

घण्टानादसनाथौ द्वौ धूपदीपौ निवेदयेत् ॥ 356
</details>


<details open><summary>विश्वास-प्रस्तुतिः</summary>

तन्-नाद-संयुताव् एतौ  
दुष्ट-सत्त्व-निबर्हणौ।  
भगवत्-प्रीति-जनकौ  
शृण्वतां पापनाशकौ॥ 357
</details>

<details><summary>मूलम्</summary>

तन्नादसंयुतावेतौ दुष्टसत्त्वनिबर्हणौ।  
भगवत्प्रीतिजनकौ शृण्वतां पापनाशकौ॥ 357
</details>

### ताम्बूलोपचारः
<details open><summary>विश्वास-प्रस्तुतिः</summary>

तत आचमनं **दत्वा**  
पूर्व-सङ्कल्पितैर् जलैः।  
शुभैः कर्पूरजैस् तैलैः  
सिक्तं कुसुम-वासितम् ॥ 358
</details>

<details><summary>मूलम्</summary>

तत आचमनं दत्वा पूर्वसङ्कल्पितैर्जलैः।  
शुभैः कर्पूरजैस्तैलैः सिक्तं कुसुमवासितम् ॥ 358
</details>


<details open><summary>विश्वास-प्रस्तुतिः</summary>

प्रभूतं क्रमुकं+++(=पूगं)+++ **दद्यात्**  
श्वेत+++(-चूर्ण)+++-ताम्बूल-सम्मितम् ।  
देवाय देवी-युक्ताय  
सानुयात्राय सादरम् ॥ 359
</details>

<details><summary>मूलम्</summary>

प्रभूतं क्रमुकं दद्यात् श्वेतताम्बूलसम्मितम् ।  
देवाय देवीयुक्ताय सानुयात्राय सादरम् ॥ 359
</details>

## स्नानासनोपचारः
<details open><summary>विश्वास-प्रस्तुतिः</summary>

ततः प्रणम्य स्थित्वा च  
मूर्ध्न्य्-आधायाञ्जलिं स्थितः।  
स्नानासनं ससंभारम्  
एवं **संस्मारयेद्** +हरिम्॥ 360
</details>

<details><summary>मूलम्</summary>

ततः प्रणम्य स्थित्वा च मूर्ध्न्याधायाञ्जलिं स्थितः।  
स्नानासनं ससंभारमेवं संस्मारयेद्धरिम्॥ 360
</details>

<details open><summary>विश्वास-प्रस्तुतिः</summary>

स्नान-कालस् त्व् अयं **प्राप्तस्**  
**तवेच्छा** वर्तते यदि।  
**अभ्यञ्जयित्वा** देवेश  
सुस्नानं कर्तुम् अर्हसि॥ 361
</details>

<details><summary>मूलम्</summary>

स्नानकालस्त्वयं प्राप्तः तवेच्छा वर्तते यदि।  
अभ्यञ्जयित्वा देवेश सुस्नानं कर्तुमर्हसि॥ 361
</details>


<details open><summary>विश्वास-प्रस्तुतिः</summary>

**स्फुटी-कृतं** मया देव  
इदं स्नान-परे त्वयि।  
स-पाद-पीठं परमम्  
इदं **स्नानासनं** महत्॥ 362  
आसादयाशु स्नानार्थं  
मद्-अनुग्रह-काम्यया।
</details>

<details><summary>मूलम्</summary>

स्फुटीकृतं मया देव इदं स्नानपरे त्वयि।  
सपादपीठं परममिदं स्नानासनं महत्॥ 362  
आसादयाशु स्नानार्थं मदनुग्रहकाम्यया।
</details>


<details open><summary>विश्वास-प्रस्तुतिः</summary>

इति **विज्ञाप्य** तं देवं  
तेन चाप्य् **अनुमोदितः**॥ 363
</details>

<details><summary>मूलम्</summary>

इति विज्ञाप्य तं देवं तेन चाप्यनुमोदितः॥ 363
</details>


<details open><summary>विश्वास-प्रस्तुतिः</summary>

**आदाय** पादुके तस्मै  
स्नानासनम् **अथानयेत्**।  
तत्रासीनाय देवाय  
**दत्वा** ऽर्घ्यं पूर्ववन् मुदा॥ 364
</details>

<details><summary>मूलम्</summary>

आदाय पादुके तस्मै स्नानासनमथानयेत्।  
तत्रासीनाय देवाय दत्वाऽर्घ्यं पूर्ववन्मुदा॥ 364
</details>


<details open><summary>विश्वास-प्रस्तुतिः</summary>

पूर्व-भुक्तानि माल्यानि  
वस्त्राण्य् आभरणानि च।  
**अपनीय** ततः स्नान-  
शाटीं **दत्वा** यथोचितम्॥ 365
</details>

<details><summary>मूलम्</summary>

पूर्वभुक्तानि माल्यानि वस्त्राण्याभरणानि च।  
अपनीय ततः स्नानशाटीं दत्वा यथोचितम्॥ 365
</details>


<details open><summary>विश्वास-प्रस्तुतिः</summary>

पत्नीभ्याम् अपि चैवैतत्  
**कृत्वा** सर्वं पृथक् पृथक्।  
पाद्यम् आचमनं **दत्वा**  
पाद-पीठं च सुस्थि(र)तम्॥ 366
</details>

<details><summary>मूलम्</summary>

पत्नीभ्यामपि चैवैतत् कृत्वा सर्वं पृथक् पृथक्।  
पाद्यमाचमनं दत्वा पादपीठं च सुस्थि(र)तम्॥ 366
</details>


<details open><summary>विश्वास-प्रस्तुतिः</summary>

दन्त-काष्ठ-द्वयं **दत्वा**  
दन्त-पङ्क्त्योर् द्वयोर् अपि।  
जिह्वा-निर्लेहन-पटं  
**दद्यात्** स्वर्णादि-निर्मितम्॥ 367 +++(4)+++
</details>

<details><summary>मूलम्</summary>

दन्तकाष्ठद्वयं दत्वा दन्तपङ्क्त्योर्द्वयोरपि।  
जिह्वानिर्लेहनपटं दद्यात् स्वर्णादिनिर्मितम्॥ 367
</details>


<details open><summary>विश्वास-प्रस्तुतिः</summary>

आस्य-शोधन-तोयं च  
मुख-प्रक्षालनं तथा।  
तत आचमनीयाम्भ  
आदर्शं निर्मलं तथा॥ 368
</details>

<details><summary>द्राविडम्</summary>

उळ्वाय् सोदिक्कत् तीर्त्तमुम्, तिरुमुगम् अलम्बत् तीर्त्तमुम्, आसमन तीर्त्तमुम् अऴुक्कट्र कण्णाडियुम् समर्प्पिप्पदु.
</details>

<details><summary>मूलम्</summary>

आस्यशोधनतोयं च मुखप्रक्षालनं तथा।  
तत आचमनीयाम्भः आदर्शं निर्मलं तथा॥ 368
</details>


<details open><summary>विश्वास-प्रस्तुतिः</summary>

हस्त-प्रक्षालनं तोयं  
**दत्वा**, मात्रां **प्रदर्श्य** च।  
सु-गन्धिभिः सु-रूपैश् च  
**कल्पितां** शालि-तण्डुलैः॥ 369  
प्रहृष्ट-परिचर्याख्यां  
सर्व-भोग-प्रपूरणीम्।
</details>

<details><summary>द्राविडम्</summary>

[इन्द मात्रादानम् आन्निगत्तिल् अलङ्गारासनत् तिल् सॊल्लप्पट्टदु. इन्द ग्रन्थत्तिल् अलङ्गारासनत् तिऱ्‌ चॊन्न मात्रादानम् वेऱु.]  

तिरुक्-कैक्कुत् तीर्त्तम् सेर्त्तु,
प्रह्रुष्ट परिसर्यैयॆण्ड्र पॆयरुळ्ळद् उम् ऎल्ला पोगङ्गळैय् उम्  
पूर्त्ति सॆय्विप्पद् उम् आन  
नल्ल निऱम् उम् उळ्ळ सम्बाव्-अरिसिगळैक् कॊण्डु  
वॆट्रिलैयुडन् मात्रैय् ऎन्बदै समर्प्पित्तु,
</details>


<details><summary>मूलम्</summary>

हस्तप्रक्षालनं तोयं दत्वा मात्रां प्रदर्श्य च।  
सुगन्धिभिः सुरूपैश्च कल्पितां शालितण्डुलैः॥ 369  
प्रहृष्टपरिचर्याख्यां सर्वभोगप्रपूरणीम्।
</details>


<details open><summary>विश्वास-प्रस्तुतिः</summary>

क्रमुकं+++(=पूगं)+++ च स-ताम्बूलं  
यथापूर्वं **निवेद्य** च ॥ 370
</details>

<details><summary>मूलम्</summary>

क्रमुकं च सताम्बूलं यथापूर्वं निवेद्य च ॥ 370
</details>


<details open><summary>विश्वास-प्रस्तुतिः</summary>

**अभ्यङ्गं** गन्धतैलेन  
सुगन्ध्य्-**उद्वर्तनं** शुभम्।  
बहुभिश् चामराद्यैश् च  
**वीजनं गात्र-मर्दनम्** ॥ 371
</details>

<details><summary>मूलम्</summary>

अभ्यङ्गं गन्धतैलेन सुगन्ध्युद्वर्तनं शुभम्।  
बहुभिश्चामराद्यैश्च वीजनं गात्रमर्दनम् ॥ 371
</details>


<details open><summary>विश्वास-प्रस्तुतिः</summary>

तैल-शोधन-चूर्णानि  
गन्धामलक-वारि च।  
**केश-प्रक्षालनं** तोयं  
सुगन्धि च सुनिर्मलम् ॥ 372
</details>

<details><summary>मूलम्</summary>

तैलशोधनचूर्णानि गन्धामलकवारि च।  
केशप्रक्षालनं तोयं सुगन्धि च सुनिर्मलम् ॥ 372
</details>


<details open><summary>विश्वास-प्रस्तुतिः</summary>

लोध्र-कल्केय-पिण्याकं  
कचोरं कर(तं)कं तथा।  
प्रियङ्गु-संयुतं तोयं  
निर्मलं तगरांबु च ॥ 373
</details>

<details><summary>मूलम्</summary>

लोध्रकल्केयपिण्याकं कचोरं कर(तं)कं तथा।  
प्रियङ्गुसंयुतं तोयं निर्मलं तगरांबु च ॥ 373
</details>


<details open><summary>विश्वास-प्रस्तुतिः</summary>

सिद्धार्थकं जलं चैव  
सुगन्धि सलिलं नवम्।  
सर्वौषधि-जलं सर्व-  
रत्न-वारि सुगन्धि च ॥ 374
</details>

<details><summary>मूलम्</summary>

सिद्धार्थकं जलं चैव सुगन्धि सलिलं नवम्।  
सर्वौषधिजलं सर्वरत्नवारि सुगन्धि च ॥ 374
</details>


<details open><summary>विश्वास-प्रस्तुतिः</summary>

शुद्ध-तोयं च **दत्वा**,+एषाम्  
अन्तरे चान्तरे जलम्।  
**दत्वा** देवस्य शिरसि  
केशान् **संवेष्ट्य** वाससा ॥ 375
</details>

<details><summary>मूलम्</summary>

शुद्धतोयं च दत्वैषामन्तरे चान्तरे जलम्।  
दत्वा देवस्य शिरसि केशान् संवेष्ट्य वाससा ॥ 375
</details>


<details open><summary>विश्वास-प्रस्तुतिः</summary>

ततश्-शुद्धैर् माष-पिष्टैश्  
चूर्णैश् च विविधैश् शुभैः।  
देहं **संशोध्य** देवस्य  
जलैः **प्रक्षाल्य** निर्मलैः ॥ 376
</details>

<details><summary>मूलम्</summary>

ततश्शुद्धैर्माषपिष्टैः चूर्णैश्च विविधैश्शुभैः।  
देहं संशोध्य देवस्य जलैः प्रक्षाल्य निर्मलैः ॥ 376
</details>


<details open><summary>विश्वास-प्रस्तुतिः</summary>

स्नान-शाटीं **विसृज्यान्यद्**  
वस्त्रं **दद्यात् सु-धूपितम्**।  
**प्रदद्याच्** छुद्ध-तोयं तु  
स्नानासन-विशुद्धये ॥ 377
</details>

<details><summary>मूलम्</summary>

स्नानशाटीं विसृज्यान्यद्वस्त्रं दद्यात्सुधूपितम्।  
प्रदद्याच्छुद्धतोयं तु स्नानासनविशुद्धये ॥ 377
</details>

### अभिषेकोपचारः
<details open><summary>विश्वास-प्रस्तुतिः</summary>

**शोधिते** च ततस् तोयैः  
**स्व्-आस्तृते** धौत-वाससा ।  
आसने च ततस् तस्मिन्  
**आसीने** परमात्मनि ॥ 378
</details>

<details><summary>मूलम्</summary>

शोधिते च ततस्तोयैः स्वास्तृते धौतवाससा ।  
आसने च ततस्तस्मिन् आसीने परमात्मनि ॥ 378
</details>


<details open><summary>विश्वास-प्रस्तुतिः</summary>

उपवीतोत्तरीये च  
जलं चाचमनीयकम्।  
गन्धं पुष्पं च धूपं च  
दीपं चाचमनं तथा ॥ 379
</details>

<details><summary>मूलम्</summary>

उपवीतोत्तरीये च जलं चाचमनीयकम्।  
गन्धं पुष्पं च धूपं च दीपं चाचमनं तथा ॥ 379
</details>


<details open><summary>विश्वास-प्रस्तुतिः</summary>

पवित्रं च शुभं कौशं  
करयोर् उभयोर् अपि ।  
स-शङ्ख-**तूर्य-निर्घोषम्**  
ऋग्-यजुस्-**साम-निःस्वनम्** ॥ 380  
स-नृत्त-गीतं वाद्यं च  
सर्व-मङ्गल-संयुतम् ।
</details>

<details><summary>मूलम्</summary>

पवित्रं च शुभं कौशं करयोरुभयोरपि ।  
सशङ्खतूर्यनिर्घोषम् ऋग्यजुस्सामनिःस्वनम् ॥ 380  
सनृत्तगीतं वाद्यं च सर्वमङ्गलसंयुतम् ।  
</details>


<details open><summary>विश्वास-प्रस्तुतिः</summary>

सहस्र-रन्ध्र-संयुक्त-  
हेम-पद्म-**विनिस्सृतैः** ॥ 381  
जलैः सुगन्धिभिः शुद्धैः  
देव-मूर्ध्न्य् **अभिषेचनम्** ।  
**कृत्वा** प्रणम्य देवेशं  
**पृष्ट्वा** सु-स्नानम् आदरात् ॥ 382
</details>

<details><summary>मूलम्</summary>

सहस्ररन्ध्रसंयुक्तहेमपद्मविनिस्सृतैः ॥ 381  
जलैः सुगन्धिभिः शुद्धैः देवमूर्ध्न्यभिषेचनम् ।  
कृत्वा प्रणम्य देवेशं पृष्ट्वा सुस्नानमादरात् ॥ 382
</details>


### नीराजनोपचारः
<details open><summary>विश्वास-प्रस्तुतिः</summary>

ततो नी-राजनं **कृत्वा**  
देवं भक्ति-**समन्वितः**।  
लोध्रादि-द्रव्य-वारिभ्यो   
द्वा-दशभ्यः पृथक् पृथक् ॥ 383
</details>

<details><summary>मूलम्</summary>

ततो नीराजनं कृत्वा देवं भक्तिसमन्वितः।  
लोध्रादिद्रव्यवारिभ्यः द्वादशभ्यः पृथक् पृथक् ॥ 383
</details>


<details open><summary>विश्वास-प्रस्तुतिः</summary>

किञ्चित् किञ्चित् **समादाय**  
तत्-तत्-स्नानावसानतः।  
सु-सञ्जातैर् जलैः **पूर्णं**  
**कलशं** हेम-निर्मितम् ॥ 384
</details>

<details><summary>मूलम्</summary>

किञ्चित्किञ्चित् समादाय तत्तत्स्नानावसानतः।  
सुसञ्जातैर्जलैः पूर्णं कलशं हेमनिर्मितम् ॥ 384
</details>


<details open><summary>विश्वास-प्रस्तुतिः</summary>

स-दूर्वाश्वत्थ-पत्रैश् च  
शुभैर् **अपिहिताननम्**।  
उपर्य् **आरूढ**-सौवर्ण-  
चतुर्-दिग्-दीप-पात्रकम् ॥ 385
</details>

<details><summary>मूलम्</summary>

सदूर्वाश्वत्थपत्रैश्च शुभैरपिहिताननम्।  
उपर्यारूढसौवर्णचतुर्दिग्दीपपात्रकम् ॥ 385
</details>


<details open><summary>विश्वास-प्रस्तुतिः</summary>

**भ्रामयित्वोपरि** हरेस्  
त्रिस् समन्त्रं प्रदक्षिणम्।  
उपदीपैः **परिवृतं**  
शङ्ख-**तूर्योपनादितम्** ॥ 386
</details>

<details><summary>मूलम्</summary>

भ्रामयित्वोपरि हरेः त्रिस्समन्त्रं प्रदक्षिणम्।  
उपदीपैः परिवृतं शङ्खतूर्योपनादितम् ॥ 386
</details>


<details open><summary>विश्वास-प्रस्तुतिः</summary>

बहिर् **निर्यातयेद्** एष  
नीराजन-विधि-क्रमः।  
</details>

<details><summary>मूलम्</summary>

बहिर्निर्यातयेदेष नीराजनविधिक्रमः।  
</details>


<details open><summary>विश्वास-प्रस्तुतिः</summary>

ततः पद्म-समाकार-  
कलशी-नाल-निस्सृतैः॥ 387  
शुद्धैः सु-गन्धिभिस् तोयैर्  
देवं भूयो **ऽभिषिच्य** च ।  
**दत्वा** ऽऽचमनम् अ-व्यग्रः  
केशान् **संमृज्य** वाससा ॥ 388
</details>

<details><summary>मूलम्</summary>

ततः पद्मसमाकारकलशीनालनिस्सृतैः॥ 387  
शुद्धैः सुगन्धिभिस्तोयैः देवं भूयोऽभिषिच्य च ।  
दत्वाऽऽचमनमव्यग्रः केशान् संमृज्य वाससा ॥ 388
</details>


<details open><summary>विश्वास-प्रस्तुतिः</summary>

देह-वारि-हरं चापि  
प्लोतं **दत्वा सु-धूपितम्** ।  
स्नान-शाटीम् **अथावृत्य**  
क्षौमं **दत्वा सु-धूपितम्** ॥ 389
</details>

<details><summary>मूलम्</summary>

देहवारिहरं चापि प्लोतं दत्वा सुधूपितम् ।  
स्नानशाटीमथावृत्य क्षौमं दत्वा सुधूपितम् ॥ 389
</details>


<details open><summary>विश्वास-प्रस्तुतिः</summary>

केशाधारं शुभं क्षौमम्  
**आस्तीर्य**+अंस-द्वयोपरि ।  
केशान् **प्रकीर्याधिवास्य**  
धूपैः **संस्कृत्य** कङ्कतैः ॥ 390  
**बध्वाऽलंकृत्य** रुचिरैर्  
दामभिश् च सुगन्धिभिः ।
</details>

<details><summary>मूलम्</summary>

केशाधारं शुभं क्षौमम् आस्तीर्यांसद्वयोपरि ।  
केशान् प्रकीर्याधिवास्य धूपैः संस्कृत्य कङ्कतैः ॥ 390  
बध्वाऽलंकृत्य रुचिरैः दामभिश्च सुगन्धिभिः ।
</details>

## अलङ्कारासनोपचारः
<details open><summary>विश्वास-प्रस्तुतिः</summary>

अलङ्कारासनं चास्य  
**दर्शयित्वा प्रसाद्य** च ॥ 391
</details>

<details><summary>मूलम्</summary>

अलङ्कारासनं चास्य दर्शयित्वा प्रसाद्य च ॥ 391
</details>


<details open><summary>विश्वास-प्रस्तुतिः</summary>

**दत्वा** तु पादुका-द्वन्द्वं  
तत्र देवं **समानयेत्** ।  
तत्रार्घ्य-पाद्याचमन-  
गन्ध-**संमर्दनानि** च ॥ 392
</details>

<details><summary>मूलम्</summary>

दत्वा तु पादुकाद्वन्द्वं तत्र देवं समानयेत् ।  
तत्रार्घ्यपाद्याचमनगन्धसंमर्दनानि च ॥ 392
</details>


<details open><summary>विश्वास-प्रस्तुतिः</summary>

**दत्वा** तु ताल-वृन्ताद्यैर्  
**वीजयित्वा** स-चामरैः ।  
**धूपितं** पीत-वसनं  
भूषणान्य् अखिलानि च ॥ 393
</details>

<details><summary>मूलम्</summary>

दत्वा तु तालवृन्ताद्यैः वीजयित्वा सचामरैः ।  
धूपितं पीतवसनं भूषणान्यखिलानि च ॥ 393
</details>


<details open><summary>विश्वास-प्रस्तुतिः</summary>

उपवीतोत्तरीये च  
**दत्वा** ऽस्याचमनं ततः।  
गन्धं बहु-विधं रम्यं  
पुष्पाणि सुरभीणि च ॥ 394
</details>

<details><summary>मूलम्</summary>

उपवीतोत्तरीये च दत्वाऽस्याचमनं ततः।  
गन्धं बहुविधं रम्यं पुष्पाणि सुरभीणि च ॥ 394
</details>


<details open><summary>विश्वास-प्रस्तुतिः</summary>

स्रजश् च विविधा रम्याः  
सुगन्धि सु-खदं दृशोः।  
अञ्जनं दर्पणं धौतं  
धूपं **चाघ्राण-सौख्यदम्** ॥ 395
</details>

<details><summary>मूलम्</summary>

स्रजश्च विविधा रम्याः सुगन्धि सुखदं दृशोः।  
अञ्जनं दर्पणं धौतं धूपं चाघ्राणसौख्यदम् ॥ 395
</details>


<details open><summary>विश्वास-प्रस्तुतिः</summary>

दीपम् आचमनं चापि  
यथा-पूर्वं **निवेदयेत्**।  
**दर्शयित्वा** ततो ऽस्त्राणि  
चक्रादीनि पृथक् पृथक्॥ 396
</details>

<details><summary>मूलम्</summary>

दीपमाचमनं चापि यथापूर्वं निवेदयेत्।  
दर्शयित्वा ततोऽस्त्राणि चक्रादीनि पृथक् पृथक्॥ 396
</details>


<details open><summary>विश्वास-प्रस्तुतिः</summary>

स्तोत्रैः स्तुति-सुखैः **स्तुत्वा**  
**दत्वा** पादुकयोर् युगम्।  
**स्थापयित्वा** ऽग्रतश् चोच्चैर्  
ध्वजं गरुड-लक्षणम्॥ 397
</details>

<details><summary>मूलम्</summary>

स्तोत्रैः स्तुतिसुखैः स्तुत्वा दत्वा पादुकयोर्युगम्।  
स्थापयित्वाऽग्रतश्चोच्चैः ध्वजं गरुडलक्षणम्॥ 397
</details>


<details open><summary>विश्वास-प्रस्तुतिः</summary>

छत्रं पार्वण-चन्द्राभं  
मुक्ता-दाम-विराजितम्।  
हैम-दण्डे च विमले  
चामरे चारु-रूपिणी॥ 398
</details>

<details><summary>मूलम्</summary>

छत्रं पार्वणचन्द्राभं मुक्तादामविराजितम्।  
हैमदण्डे च विमले चामरे चारुरूपिणी॥ 398
</details>


<details open><summary>विश्वास-प्रस्तुतिः</summary>

**प्रदर्श्य** रथ-मातङ्ग-  
तुरगांश् च सलक्षणान्।  
शयनासन-यानानि  
शङ्खांश् चामन्द्र-निस्स्वनान्॥ 399
</details>

<details><summary>मूलम्</summary>

प्रदर्श्य रथमातङ्गतुरगांश्च सलक्षणान्।  
शयनासनयानानि शङ्खांश्चामन्द्रनिस्स्वनान्॥ 399
</details>


<details open><summary>विश्वास-प्रस्तुतिः</summary>

भेरीश् च पटु-निध्वानाः  
स-कांस्य-मधुर-स्वनाः।  
मङ्गलानि च रम्याणि  
गंभीर-निनदान्य् अपि॥ 400
</details>

<details><summary>मूलम्</summary>

भेरीश्च पटुनिध्वानाः सकांस्यमधुरस्वनाः।  
मङ्गलानि च रम्याणि गंभीरनिनदान्यपि॥ 400
</details>


<details open><summary>विश्वास-प्रस्तुतिः</summary>

हैमीश् च काहलीर् दिव्याः  
सु-स्वनाः **श्रोत्र-तर्पणाः**।  
**गीतानि** श्रुति-हारीणि  
**नृत्तं** नेत्र-मनोहरम्॥ 401
</details>

<details><summary>मूलम्</summary>

हैमीश्च काहलीर्दिव्याः सुस्वनाः श्रोत्रतर्पणाः।  
गीतानि श्रुतिहारीणि नृत्तं नेत्रमनोहरम्॥ 401
</details>


<details open><summary>विश्वास-प्रस्तुतिः</summary>

ढक्कादि विविधं वाद्यं  
शुभ-ताल-समन्वितम्।  
**प्रदर्श्य** देवदेवस्य  
प्रीणनाय पृथक् पृथक्॥ 402
</details>

<details><summary>मूलम्</summary>

ढक्कादि विविधं वाद्यं शुभतालसमन्वितम्।  
प्रदर्श्य देवदेवस्य प्रीणनाय पृथक् पृथक्॥ 402
</details>

### पुष्पाञ्जलि-प्रदानोपचारः
<details open><summary>विश्वास-प्रस्तुतिः</summary>

वित्त-मात्रां सुवर्णाढ्यां  
**दत्वा** भोग-प्रपूरणीम् ।  
</details>

<details><summary>मूलम्</summary>

वित्तमात्रां सुवर्णाढ्यां दत्वा भोगप्रपूरणीम् ।  
</details>


<details open><summary>विश्वास-प्रस्तुतिः</summary>

मूल-मन्त्रेण तदनु  
तद्-वर्णैश् च पृथक् पृथक् ॥ 403  
पञ्चभिश् चोपनिषदैर्  
वाराहाद्यैस् तथा ऽपरैः।  
अन्यैश् च वैष्णवैर् मन्त्रैः  
प्राप्तैर् गुरु-सकाशतः ॥ 404
</details>

<details><summary>मूलम्</summary>

मूलमन्त्रेण तदनु तद्वर्णैश्च पृथक् पृथक् ॥ 403  
पञ्चभिश्चोपनिषदैर्वाराहाद्यैस्तथाऽपरैः।  
अन्यैश्च वैष्णवैर्मन्त्रैः प्राप्तैर्गुरुसकाशतः ॥ 404
</details>


<details open><summary>विश्वास-प्रस्तुतिः</summary>

पौरुषेणापि सूक्तेन  
प्रत्य्-ऋचं परमात्मने ।  
**दत्वा** शुभानि पुष्पाणि  
**प्रणम्य** च पुनः पुनः ॥ 405
</details>

<details><summary>मूलम्</summary>

पौरुषेणापि सूक्तेन प्रत्यृचं परमात्मने ।  
दत्वा शुभानि पुष्पाणि प्रणम्य च पुनः पुनः ॥ 405
</details>


<details open><summary>विश्वास-प्रस्तुतिः</summary>

स्नानाद्य्-एतद्-अशेषेण  
देव्योर् अप्य् एवम् **आचरेत्** ।  
अन्येषां परिवाराणां  
**कुर्यात्** गन्धादिकं क्रमात् ॥ 406
</details>

<details><summary>मूलम्</summary>

स्नानाद्येतदशेषेण देव्योरप्येवमाचरेत् ।  
अन्येषां परिवाराणां कुर्यात् गन्धादिकं क्रमात् ॥ 406
</details>


<details open><summary>विश्वास-प्रस्तुतिः</summary>

ततः **प्रदक्षिणं** कृत्वा  
**प्रणम्याष्टसु** दिक्ष्व् अपि ।  
**स्तुत्वा जपित्वा** स्वं मन्त्रं  
**ध्यात्वा** देवं यथोदितम्॥ 407
</details>

<details><summary>मूलम्</summary>

ततः प्रदक्षिणं कृत्वा प्रणम्याष्टसु दिक्ष्वपि ।  
स्तुत्वा जपित्वा स्वं मन्त्रं ध्यात्वा देवं यथोदितम्॥ 407
</details>

## भोजनासनोपचारः
<details open><summary>विश्वास-प्रस्तुतिः</summary>

भोजनासनम् आवेद्य  
तद्-यानाय **प्रणम्य** च।  
पादुकाग्र्ये प्रदायाथ  
भोजनासनम् **आनयेत्** ॥ 408
</details>

<details><summary>मूलम्</summary>

भोजनासनमावेद्य तद्यानाय प्रणम्य च।  
पादुकाग्र्ये प्रदायाथ भोजनासनमानयेत् ॥ 408
</details>


<details open><summary>विश्वास-प्रस्तुतिः</summary>

तत्रासीनाय **दत्वा** ऽर्घ्यं  
पाद्यम् आचमनं ततः।  
मधु-पर्कं मधु-युतं  
दधि **दद्यात्** घृताप्लुतम् ॥ 409
</details>

<details><summary>मूलम्</summary>

तत्रासीनाय दत्वाऽर्घ्यं पाद्यमाचमनं ततः।  
मधुपर्कं मधुयुतं दधि दद्यात् घृताप्लुतम् ॥ 409
</details>


<details open><summary>विश्वास-प्रस्तुतिः</summary>

तत आचमनं **दत्वा**  
हस्तप्र(सं)क्षालनं तथा।  
सालङ्कारां च गां **दद्यात्**  
गोमात्रार्थं परात्मने ॥ 410
</details>

<details><summary>मूलम्</summary>

तत आचमनं दत्वा हस्तप्र(सं)क्षालनं तथा।  
सालङ्कारां च गां दद्यात् गोमात्रार्थं परात्मने ॥ 410
</details>

### आभ्यवहारिकोपचाराः देवाय

<details open><summary>विश्वास-प्रस्तुतिः</summary>

ततः **प्रसन्नः प्रयतः**  
प्रभूतं षड्-रसान्वितम्।  
प्रभूत-घृत-**संयुक्तम्**  
फलैः स्वादुभिर् **आवृतम्** ॥ 411
</details>

<details><summary>मूलम्</summary>

ततः प्रसन्नः प्रयतः प्रभूतं षड्रसान्वितम्।  
प्रभूतघृतसंयुक्तम् फलैः स्वादुभिरावृतम् ॥ 411
</details>


<details open><summary>विश्वास-प्रस्तुतिः</summary>

प्रभूताज्याक्त-मधुर-  
विविध-**व्यञ्जनान्वितम्**।  
बहूप-दंशं बहुभिश्  
चूर्णैर् अपि **सुसंस्कृतम्**॥ 412
</details>

<details><summary>मूलम्</summary>

प्रभूताज्याक्तमधुरविविधव्यञ्जनान्वितम्।  
बहूपदंशं बहुभिश् चूर्णैरपि सुसंस्कृतम्॥ 412
</details>


<details open><summary>विश्वास-प्रस्तुतिः</summary>

मूल-**मन्त्राभिमृष्टं** च  
**संस्कृतं** शोषणादिभिः।  
दिव्यामृत-पयस्विन्या  
**सिक्त्वा** सुरभि-मुद्रया॥ 413
</details>

<details><summary>मूलम्</summary>

मूलमन्त्राभिमृष्टं च संस्कृतं शोषणादिभिः।  
दिव्यामृतपयस्विन्या सिक्त्वा सुरभिमुद्रया॥ 413
</details>


<details open><summary>विश्वास-प्रस्तुतिः</summary>

हविर् **निधाय** पुरतो  
देवस्यात्यन्तम् उत्सुकः।  
**विज्ञापयेच्** च पुरतस्  
**तिष्ठन्** मूर्ध्नि कृताञ्जलिः॥ 414
</details>

<details><summary>मूलम्</summary>

हविर्निधाय पुरतः देवस्यात्यन्तमुत्सुकः।  
विज्ञापयेच्च पुरतः तिष्ठन् मूर्ध्नि कृताञ्जलिः॥ 414
</details>


<details open><summary>विश्वास-प्रस्तुतिः</summary>

अ-सत्यम् अ-शुचिं नीचम्  
अपराधैक-भाजनम् ।  
अल्प-शक्तिम् अचैतन्यम्  
अन्-अर्हं तत्-क्रियास्व् अपि॥ 415
</details>

<details><summary>मूलम्</summary>

असत्यमशुचिं नीचमपराधैकभाजनम् ।  
अल्पशक्तिमचैतन्यम् अनर्हं तत्क्रियास्वपि॥ 415
</details>


<details open><summary>विश्वास-प्रस्तुतिः</summary>

माम् **अनादृत्य** दुर्बुद्धिं  
स्वयैव कृपया विभो।  
अतिप्रभूतम् अत्यन्त-  
भक्ति-**स्नेहोपपादितम्**॥ 416
</details>

<details><summary>मूलम्</summary>

मामनादृत्य दुर्बुद्धिं स्वयैव कृपया विभो।  
अतिप्रभूतमत्यन्तभक्तिस्नेहोपपादितम्॥ 416
</details>


<details open><summary>विश्वास-प्रस्तुतिः</summary>

शुद्धं सर्व-**गुणोपेतं**  
सर्व-**दोष-विवर्जितम्**।  
स्वानुरूपं विशेषेण  
स्व-देव्यास् सदृशं गुणैः॥ 417  
त्वम् एवेदं हविः **कृत्वा**  
**स्वीकुरुष्व** सुरेश्वर।
</details>

<details><summary>मूलम्</summary>

शुद्धं सर्वगुणोपेतं सर्वदोषविवर्जितम्।  
स्वानुरूपं विशेषेण स्वदेव्यास्सदृशं गुणैः॥ 417  
त्वमेवेदं हविः कृत्वा स्वीकुरुष्व सुरेश्वर।
</details>


<details open><summary>विश्वास-प्रस्तुतिः</summary>

इति **संप्रार्थ्य** तं देवम्  
**आसीनस्** तस्य चाग्रतः॥ 418
</details>

<details><summary>मूलम्</summary>

इति संप्रार्थ्य तं देवम् आसीनस्तस्य चाग्रतः॥ 418
</details>


<details open><summary>विश्वास-प्रस्तुतिः</summary>

+++(इष्ट-पाकार्थं)+++ धान्य-मात्रां **दर्शयित्वा**  
+++(पाक-)+++कारिणे **संप्रदाय** च।  
</details>

<details><summary>द्राविडम्</summary>

इप्पडि ऎम्बॆरुमानै प्रार्त्तित्तु विट्टु  
ऎदिरिल् उट्कार्न्दु  
तान्य मात्रैयैप् पागगैङ्गर्यबररुक्कुक् कॊडुत्तु-विट्टु
[कीऴे [370] तण्डुल मात्रै, वित्त मात्रै, को मात्रै ऎन मूण्ड्रु सॊल्लप् पॆट्रन. इप्पोदु धान्य मात्रै.] 
q.कळ् (ऎदु?) ऎनन तन् :
</details>

<details><summary>मूलम्</summary>

धान्यमात्रां दर्शयित्वा कारिणे संप्रदाय च।  
</details>


<details open><summary>विश्वास-प्रस्तुतिः</summary>

परिवेषोपस्तरण-  
क्रियायै प्रोक्षणार्घ्यतः॥ 419  
जलं **गृहीत्वा** देवस्य  
**प्रदद्याद्** दक्षिणे करे।  
</details>

<details><summary>मूलम्</summary>

परिवेषोपस्तरणक्रियायै प्रोक्षणार्घ्यतः॥ 419  
जलं गृहीत्वा देवस्य प्रदद्याद्दक्षिणे करे।  
</details>


<details open><summary>विश्वास-प्रस्तुतिः</summary>

**अथादाय** रसं सर्वं  
हविषः स्वेन पाणिना॥ 420  
स्वयं वा **भोजयेद्** देवं  
**प्रयतः** परया मुदा।  
**दद्याद्** वा दक्षिणे हस्ते  
देवस्य ग्रास-मुद्रया॥ 421
</details>

<details><summary>मूलम्</summary>

अथादाय रसं सर्वं हविषः स्वेन पाणिना॥ 420  
स्वयं वा भोजयेद्देवं प्रयतः परया मुदा।  
दद्याद्वा दक्षिणे हस्ते देवस्य ग्रासमुद्रया॥ 421
</details>


<details open><summary>विश्वास-प्रस्तुतिः</summary>

**दद्याद्** अपि पृथक्-पात्रे  
दधि-सिक्तं हविः पुनः।  
ततो भुक्तवति प्रीत्या  
तद+धविः पुरुषोत्तम॥ 422
</details>

<details><summary>मूलम्</summary>

दद्यादपि पृथक्पात्रे दधिसिक्तं हविः पुनः।  
ततो भुक्तवति प्रीत्या तद्धविः पुरुषोत्तम॥ 422
</details>

### देव्य्-आदिभ्यः
<details open><summary>विश्वास-प्रस्तुतिः</summary>

**देवीभ्यां** च हविः शुद्धं  
पायसादि यथोदितम्।  
प्रभूतं सुबहु स्वादु  
घृतं भक्ष्यं **निवेदयेत्** ॥ 423
</details>

<details><summary>मूलम्</summary>

देवीभ्यां च हविः शुद्धं पायसादि यथोदितम्।  
प्रभूतं सुबहु स्वादु घृतं भक्ष्यं निवेदयेत् ॥ 423
</details>

### अनुपनादि
<details open><summary>विश्वास-प्रस्तुतिः</summary>

**भुक्तवत्योः** तयोश् चापि  
पत्न्योर् देवस्य चोभयोः।  
अनुपानं बहुविधं  
**विनिवेद्य** यथोचितम्॥ 424
</details>

<details><summary>मूलम्</summary>

भुक्तवत्योः तयोश्चापि पत्न्योर्देवस्य चोभयोः।  
अनुपानं बहुविधं विनिवेद्य यथोचितम्॥ 424
</details>


<details open><summary>विश्वास-प्रस्तुतिः</summary>

प्रोक्षणार्घ्यात् **गृहीत्वाम्भः**  
सर्वेभ्यस् तु पृथक् पृथक्।  
करेषु तर्पणार्थाय  
**प्रदद्याच्** चषकादिना॥ 425
</details>

<details><summary>मूलम्</summary>

प्रोक्षणार्घ्यात् गृहीत्वाम्भः सर्वेभ्यस्तु पृथक् पृथक्।  
करेषु तर्पणार्थाय प्रदद्याच्चषकादिना॥ 425
</details>


<details open><summary>विश्वास-प्रस्तुतिः</summary>

अथ कोष्णं शुचि जलं  
**दत्वा** कर-**विशोधनम्**।  
स-माष-चूर्णं सर्वेभ्यो  
**दत्वा** गण्डूष-वारि च ॥ 426
</details>

<details><summary>मूलम्</summary>

अथ कोष्णं शुचि जलं दत्वा करविशोधनम्।  
समाषचूर्णं सर्वेभ्यो दत्वा गण्डूषवारि च ॥ 426
</details>


<details open><summary>विश्वास-प्रस्तुतिः</summary>

मुख-प्रक्षालनं चाम्भः  
सह कर्पूर-चन्दनम्।  
**दत्वा** चाचमनीयानि  
प्लोतान्य् अपि **निवेदयेत्**॥ 427
</details>

<details><summary>मूलम्</summary>

मुखप्रक्षालनं चाम्भः सह कर्पूरचन्दनम्।  
दत्वा चाचमनीयानि प्लोतान्यपि निवेदयेत्॥ 427
</details>


<details open><summary>विश्वास-प्रस्तुतिः</summary>

हस्तस्य मार्जनायैव  
प्लोतान्य् अपि **निवेद्य** च।  
पुनश् च चन्दन-क्षोदं+++(=घर्षं)+++  
स-कर्पूरं निवेदयेत्॥ 428
</details>

<details><summary>मूलम्</summary>

हस्तस्य मार्जनायैव प्लोतान्यपि निवेद्य च।  
पुनश्च चन्दनक्षोदं सकर्पूरं निवेदयेत्॥ 428
</details>


<details open><summary>विश्वास-प्रस्तुतिः</summary>

कराननाधिवासार्थं  
**ताम्बूलं** चापि पूर्ववत्।  
तिल-मात्रां **प्रदायार्थं**  
कारिणे सम्प्रदाय च॥ 429
</details>

<details><summary>द्राविडम्</summary>

तण्डुलमात्रादिगळैप्पोल् तिलमात्रैयुम् ऒण्ड्रु.  
अदैप् पॆरुमानुक्कु समर्प्पित्तु  
परिसारगरिडम् सेर्प्पदु.  
</details>


<details><summary>मूलम्</summary>

कराननाधिवासार्थं ताम्बूलं चापि पूर्ववत्।  
तिलमात्रां प्रदायार्थं कारिणे सम्प्रदाय च॥ 429
</details>

## पुनर्-मन्त्रासनम्
<details open><summary>विश्वास-प्रस्तुतिः</summary>

ततो **निवेद्य प्रणतः**  
प्रथमासनम् आदरात् ।  
**प्रदाय** पादुका-युग्मं  
शनकैश् शनकैर् **नयेत्**॥ 430  
देवं देव्यौ च संहृष्टः  
कृतार्थेनान्तरात्मना।
</details>

<details><summary>द्राविडम्</summary>

पिऱगु मुदलासनत्तैप् पॆऱ विज्ञाबित्तुप्  
पादुगैगळै अर्प्पणम् सॆय्दु  
अव्वासनत्तिऱ्‌कु तेवनैयुम् तेविमारैयुम्  
कार्यबूर्त्तियानदाल् पयन् पॆट्र मनत्त् उडन्  
सन्दुष्टनाय् ऎऴुन्द् अरुळप् पण्णुव ताम्.  
</details>


<details><summary>मूलम्</summary>

ततो निवेद्य प्रणतः प्रथमासनमादरात् ।  
प्रदाय पादुकायुग्मं शनकैश्शनकैर्नयेत्॥ 430  
देवं देव्यौ च संहृष्टः कृतार्थेनान्तरात्मना।
</details>


<details open><summary>विश्वास-प्रस्तुतिः</summary>

तत्रासीनाय देवाय  
स-पत्नीकाय सादरम्॥ 431  
**दत्वा** पूर्ववद् अर्घ्याद्यम्  
उपचाराष्टकं +++(=अर्घ्य-पाद्याचमनीय-गन्ध-ताम्बूलासनानि)+++ क्रमात् ।  
दीपाचमन-पर्यन्तं  
परस्मै मन्त्र-मूर्तये॥ 432
</details>

<details><summary>द्राविडम्</summary>

अदिल् तेविमारोडु वीट्रिरुक्कुम् पॆरुमानु.  
अर्क्य पात्य आसमनीय कन्द पुष्प तूबदीब आसमनङ्. (ऎट्टै) समर्बिप्पदाम्.
</details>



<details><summary>मूलम्</summary>

तत्रासीनाय देवाय सपत्नीकाय सादरम्॥ 431  
दत्वा पूर्ववदर्घ्याद्यमुपचाराष्टकं क्रमात् ।  
दीपाचमनपर्यन्तं परस्मै मन्त्रमूर्तये॥ 432
</details>

### अनुपानानि
<details open><summary>विश्वास-प्रस्तुतिः</summary>

अपूपान् विविधान् स्वादून्  
शालि-पिष्टोपपादितान्।  
शुभैः स्वादु-घृतैः पक्वान्  
प्रभूत-गुड-संयुतान्॥ 433
</details>

<details><summary>मूलम्</summary>

अपूपान्विविधान्स्वादून् शालिपिष्टोपपादितान्।  
शुभैः स्वादुघृतैः पक्वान्प्रभूतगुडसंयुतान्॥ 433
</details>


<details open><summary>विश्वास-प्रस्तुतिः</summary>

पृथुकान् गुड-संमिश्रान्  
स-जीरक-मरीचकान्।  
कदली-पनसाम्राणां  
सु-पक्वानि फलान्यपि॥ 434
</details>

<details><summary>मूलम्</summary>

पृथुकान् गुडसंमिश्रान् सजीरकमरीचकान्।  
कदलीपनसाम्राणां सुपक्कानि फलान्यपि॥ 434
</details>


<details open><summary>विश्वास-प्रस्तुतिः</summary>

ततस् सनालिकेराणि  
शुचि-स्वादु-रसानि च ।  
**दत्वा** ऽनुपानानि  
ततः तर्पणाचमने अपि॥ 435
</details>

<details><summary>मूलम्</summary>

ततस्सनालिकेराणि शुचिस्वादुरसानि च ।  
दत्वाऽनुपानानि ततः तर्पणाचमने अपि॥ 435
</details>

### वाद्यादि
<details open><summary>विश्वास-प्रस्तुतिः</summary>

स-कर्पूरं स-तांबूलं  
क्रमुकं+++(=पूगं)+++ पुष्प-वासितम्।  
नृत्तं गीतं च वाद्यं च  
नेत्र-श्रुति-मनोहरम्॥ 436
</details>

<details><summary>मूलम्</summary>

सकर्पूरं सतांबूलं क्रमुकं पुष्पवासितम्।  
नृत्तं गीतं च वाद्यं च नेत्रश्रुतिमनोहरम्॥ 436
</details>


<details open><summary>विश्वास-प्रस्तुतिः</summary>

**दर्शयित्वा** च देवीभ्याम्  
उपहारादि पूर्ववत्।  
**विनिवेद्य** च ताम्बूलं  
**स्तुत्वा** स्तोत्रैः प्रणम्य च ॥ 437
</details>

<details><summary>मूलम्</summary>

दर्शयित्वा च देवीभ्यामुपहारादि पूर्ववत्।  
विनिवेद्य च ताम्बूलं स्तुत्वा स्तोत्रैः प्रणम्य च ॥ 437
</details>

### परिवारार्चनम्
<details open><summary>विश्वास-प्रस्तुतिः</summary>

गरुत्मच्--छेष-शेषाश--  
प्रमुखेभ्योऽपि सादरम्।  
सर्वेभ्यः परिवारेभ्यः  
**कृत्वैतत्** सर्वम् अञ्जसा॥ 438
</details>

<details><summary>मूलम्</summary>

गरुत्मच्छेषशेषाशप्रमुखेभ्योऽपि सादरम्।  
सर्वेभ्यः परिवारेभ्यः कृत्वैतत्सर्वमञ्जसा॥ 438
</details>


<details open><summary>विश्वास-प्रस्तुतिः</summary>

स्व-गुरूंस् तद्-गुरूंश् चापि  
गन्धाद्यैर् **अभिपूज्य** च।  
**निवेद्य** च यथापूर्वं  
शक्तितो हरि-पूजनम्॥ 439
</details>

<details><summary>मूलम्</summary>

स्वगुरूंस्तद्गुरूंश्चापि गन्धाद्यैरभिपूज्य च।  
निवेद्य च यथापूर्वं शक्तितो हरिपूजनम्॥ 439
</details>


<details open><summary>विश्वास-प्रस्तुतिः</summary>

**अनुमोदित** एवं तैः  
स-स्मितं सदयाऽऽत्मभिः।  
</details>

<details><summary>मूलम्</summary>

अनुमोदित एवं तैः सस्मितं सदयात्मभिः।  
</details>

### निवेदितान्नविनियोगः
#### भाग-करणम्
<details open><summary>विश्वास-प्रस्तुतिः</summary>

ततो विशेष-पूजायै  
विष्वक्सेनस्य संयतः॥ 440  
**अभ्यनुज्ञाप्य** देवेशं  
तेन चाप्य् **अनुमोदितः**।  
ततः **प्रतिनिवेद्याथ**  
नैवेद्यम् **अभिवीक्ष्य** च ॥ 441
</details>

<details><summary>मूलम्</summary>

ततो विशेषपूजायै विष्वक्सेनस्य संयतः॥ 440  
अभ्यनुज्ञाप्य देवेशं तेन चाप्यनुमोदितः।  
ततः प्रतिनिवेद्याथ नैवेद्यमभिवीक्ष्य च ॥ 441
</details>


<details open><summary>विश्वास-प्रस्तुतिः</summary>

भगवद्-धस्त-**संस्पर्श-  
लब्ध**-सौगन्ध्य-निर्भरम्।  
भगवद्-वीक्षणावाप्त-  
शुद्ध्य्-आधिक्य-**विभूषितम्** ॥ 442
</details>

<details><summary>मूलम्</summary>

भगवद्धस्तसंस्पर्शलब्धसौगन्ध्यनिर्भरम्।  
भगवद्वीक्षणावाप्तशुद्ध्याधिक्यविभूषितम् ॥ 442
</details>


<details open><summary>विश्वास-प्रस्तुतिः</summary>

सर्व-शुद्धि-करं सर्व-  
भोक्तृ-**पाप-विनाशनम्** ।  
चतुर्धा **संविभज्यैतत्**  
षोढा वा स्वेन पाणिना ॥ 443
</details>

<details><summary>मूलम्</summary>

सर्वशुद्धिकरं सर्वभोक्तृपापविनाशनम् ।  
चतुर्धा संविभज्यैतत् षोढा वा स्वेन पाणिना ॥ 443
</details>


<details open><summary>विश्वास-प्रस्तुतिः</summary>

विष्वक्सेनार्चनार्थाय  
**न्यस्यैकं** भागम् अग्रतः।  
प्राङ्-निवेदितम् एतत् तु  
नैवेद्यम् अ-विशेषितम् ॥ 444
</details>

<details><summary>मूलम्</summary>

विष्वक्सेनार्चनार्थाय न्यस्यैकं भागमग्रतः।  
प्राङ्निवेदितमेतत्तु नैवेद्यमविशेषितम् ॥ 444
</details>

#### सत्पात्रेभ्यः
<details open><summary>विश्वास-प्रस्तुतिः</summary>

**प्रयच्छेत्** पात्र-भूतेभ्यो  
वैष्णवेभ्यो **विभज्य** तत्।  
आत्मार्थं शिरसा स्वेन  
**स्वीकुर्याच्** च स्वयं च तत् ॥ 445
</details>

<details><summary>मूलम्</summary>

प्रयच्छेत्पात्रभूतेभ्यो वैष्णवेभ्यो विभज्य तत्।  
आत्मार्थं शिरसा स्वेन स्वीकुर्याच्च स्वयं च तत् ॥ 445
</details>

#### अपात्रदाननिषेधः
<details open><summary>विश्वास-प्रस्तुतिः</summary>

**नैव देयम्** अपात्रेभ्यः  
कदाचिद् इह किंचन।  
**प्रायश्चित्ती भवेद्** दाता  
अपात्रे प्रतिपादनात् ॥ 446
</details>

<details><summary>मूलम्</summary>

नैव देयमपात्रेभ्यः कदाचिदिह किंचन।  
प्रायश्चित्ती भवेद्दाता अपात्रे प्रतिपादनात् ॥ 446
</details>


<details open><summary>विश्वास-प्रस्तुतिः</summary>

भगवन्-मन्त्र-दृक्-पूतम्  
अपात्रेभ्यो **ददाति** यः।  
सिद्धोऽपि **याति पातित्यम्**  
आरुरुक्षुस् तु किं पुनः ॥ 447 +++(5)+++
</details>

<details><summary>मूलम्</summary>

भगवन्मन्त्रदृक्पूतमपात्रेभ्यो ददाति यः।  
सिद्धोऽपि याति पातित्यमारुरुक्षुस्तु किं पुनः ॥ 447
</details>


<details open><summary>विश्वास-प्रस्तुतिः</summary>

दाता प्रतिग्रहीता च  
नरकं **व्रजतो** ध्रुवम् ।  
</details>

<details><summary>मूलम्</summary>

दाता प्रतिग्रहीता च नरकं व्रजतो ध्रुवम् ।  
</details>

#### विष्वक्सेनः
<details open><summary>विश्वास-प्रस्तुतिः</summary>

ततः प्रापण-भागेन  
विभक्तेनात्मना पुरा ॥ 448  
भुक्तोज्झितैश् च देवेन  
गन्ध-पुष्पाम्बरादिभिः।  
**अर्चयेत्** स-परीवारं  
स्व-मन्त्रेण चमू-पतिम् ॥ 449
</details>

<details><summary>मूलम्</summary>

ततः प्रावणभागेन विभक्तेनामना पुरा ॥ 448  
भुक्तोज्झितैश्च देवेन गन्धपुष्पाम्बरादिभिः।  
अर्चयेत् सपरीवारं स्वमन्त्रेण चमूपतिम् ॥ 449
</details>


<details open><summary>विश्वास-प्रस्तुतिः</summary>

तेन भुक्तोज्झितं सर्वं  
भक्त-स्रक्-चन्दनादिकम्।  
देव-भुक्तोज्झितं चापि  
पवित्रं पाप-नाशनम् ॥ 450
</details>

<details><summary>द्राविडम्</summary>

विष्वक्सेनर्बॆट्रदु पोग मिगुन्द पक्तम्-(अदावदु अन्नम्) मट्रुम् मालै सन्दनम् मुदलानवैयुम्  
ऎम्बॆरुमान् पुसित्तु मिगुन्ददुम् ऎल्लाम्  
परिसुत्त मानदु. 
पाबङ्गळैयॆल्लाम् पोक्कुवदु.
</details>


<details><summary>मूलम्</summary>

तेन भुक्तोज्झितं सर्वं भक्तस्रक्चन्दनादिकम्।  
देवभुक्तोज्झितं चापि पवित्रं पापनाशनम् ॥ 450
</details>


<details open><summary>विश्वास-प्रस्तुतिः</summary>

**न** कस्मैचित् **प्रयच्छेत्** तद्  
अपात्राय विशेषतः।  
अपात्रे **ददतं** मूढं  
तद्-भूतानि **शपन्ति** हि॥ 451
</details>

<details><summary>द्राविडम्</summary>

यागत्तैत् तलैयाल् मदित्तुप् पॆऱुवदु.  
(इदु पिऱग् उपयोगिप्पदऱ्‌काग रक्षिदर्  
ऎण्ड्रुम् आसार्यर् ऎण्ड्रुम् सॊल्लप्पडुम्.  
आराकळुम् तानुम्  
तविर वेऱु अङ्गु इरुप्पवर् पोण्ड्र वैष्णवर्गळै इङ्गे सॊन्नदाम्.  
पिऱगुत्तन्नोडुकळाय् इरुप्पवर्  
पिन्ने पूर्णम् आग आरादिक्कप्पडुकळ्. 
तविर कारिगळुक्कागवुम् पागम् उण्डु.  
कारि वार् समैक्किण्ड्र्-अवर्गळ्-बोण्ड्रवर्.  
आलयत्तिल् विसेषम्.  
किरुहत्तिलुम् सिल विडङ्गळिल् उण्डु.)  
सत्-पात्रमागादार्क्कुच् चिऱिदुम् कॊडुक्कलागादु.  
…त्ताल् प्रायच्चित्तम् सॆय्दु कॊळ्ळ वेण्डुम्.
</details>


<details><summary>मूलम्</summary>

न कस्मैचित् प्रयच्छेत्तद् अपात्राय विशेषतः।  
अपात्रे ददतं मूढं तद्भूतानि शपन्ति हि॥ 451
</details>


<details open><summary>विश्वास-प्रस्तुतिः</summary>

ततस् तद्-भूत-तृप्त्य्-अर्थं  
विशुद्धांभसि **निक्षिपेत्**।  
तद्-गणानुचरो भूत्वा  
**भुञ्जीत** स्वयम् अप्य् अदः ॥ 452 +++(5)+++
</details>

<details><summary>मूलम्</summary>

ततस्तद्भूततृप्त्यर्थं विशुद्धांभसि निक्षिपेत्।  
तद्गणानुचरो भूत्वा भुञ्जीत स्वयमप्यदः ॥ 452
</details>


<details open><summary>विश्वास-प्रस्तुतिः</summary>

तद्-आश्रितानां भूतानां  
पाताल-तल-वासिनाम् ।  
स्वेन भक्तोज्झितं सर्वं  
**दत्तं** तेन महात्मना॥ 453
</details>

<details><summary>द्राविडम्</summary>

विष्वक्सेनरैय् आच्रयित्तुप् पादाळत्तिल् वासम् सॆय्युम् अवरुक्काग अम् महात्मा अदै अळित्त् इरुक्किऱार्.
</details>


<details><summary>मूलम्</summary>

तदाश्रितानां भूतानां पातालतलवासिनाम् ।  
स्वेन भक्तोज्झितं सर्वं दत्तं तेन महात्मना॥ 453
</details>

## समाप्तिः
### स्वाध्याय-निवेदनम्
<details open><summary>विश्वास-प्रस्तुतिः</summary>

एवम् **अभ्यर्च्य** सेनान्यं  
स-पत्नीकं समन्त्रिणम् ।  
देव-पार्श्वम् **उपागम्य**  
**प्रणम्य** च पुनः पुनः ॥ 454
</details>

<details><summary>मूलम्</summary>

एवमभ्यर्च्य सेनान्यं सपत्नीकं समन्त्रिणम् ।  
देवपार्श्वमुपागम्य प्रणम्य च पुनः पुनः ॥ 454
</details>

<details open><summary>विश्वास-प्रस्तुतिः</summary>

प्राप्तम् अह्नश् चतुर्थांशं  
स्वाध्यायार्थम् **उदीरितम्** ।  
**विज्ञाप्य** विष्णवे तस्मै  
लब्धानुज्ञस् ततोऽपि च ॥ 455
</details>

<details><summary>मूलम्</summary>

प्राप्तमह्नश्चतुर्थांशं स्वाध्यायार्थमुदीरितम् ।  
विज्ञाप्य विष्णवे तस्मै लब्धानुज्ञस्ततोऽपि च ॥ 455
</details>

### अष्टाक्षरजपः
#### न्यासान्तम्
<details open><summary>विश्वास-प्रस्तुतिः</summary>

बाह्यार्थाद् अखिलाच् चेतः  
**समाहृत्येन्द्रियैस्** सह।  
जपन्न् अष्टाक्षरं मन्त्रं  
प्राणायाम-पुरस्-सरम् ॥ 456
</details>

<details><summary>मूलम्</summary>

बाह्यार्थादखिलाच्चेतः समाहृत्येन्द्रियैस्सह।  
जपन्नष्टाक्षरं मन्त्रं प्राणायामपुरस्सरम् ॥ 456
</details>


<details open><summary>विश्वास-प्रस्तुतिः</summary>

प्रयतः परया भक्त्या  
पूर्वम् एव समाहितः।  
कराङ्गुलि-शरीरेषु  
**न्यासान् कृत्वा** यथोदितान् ॥ 457
</details>

<details><summary>मूलम्</summary>

प्रयतः परया भक्त्या पूर्वमेव समाहितः।  
कराङ्गुलिशरीरेषु न्यासान् कृत्वा यथोदितान् ॥ 457
</details>

#### गुर्व्-आदि-नमस्कारः
<details open><summary>विश्वास-प्रस्तुतिः</summary>

गुरुं मन्त्रम् ऋषिं छन्दो  
देवताश् च यथाक्रमम् ।  
शक्तिं बीजं च शिरसा  
**प्रणमेद्** एवम् आदृतः॥ 458
</details>

<details><summary>द्राविडम्</summary>

आसार्यर्गळैयुम् मन्द्रत्तैयुम् मन्द्रत्रष्टावान रिषियैयुम् सन्दस्सैयुम्  
मन्द्रार्त्तमान तेवदैयै युम्  
मन्द्रसक्ति पागत्तैयुम् पीजाक्षरत्तैयुम्  
कीऴ्क्कूऱु माऱु प्रीदियुडन् वणङ्ग वेण्डुम्. (ऎव्वाऱॆनिल्-)
</details>


##### गुरु-नतिः
<details><summary>मूलम्</summary>

गुरुं मन्त्रमृषिं छन्दो देवताश्च यथाक्रमम् ।  
शक्तिं बीजं च शिरसा प्रणमेदेवमादृतः॥ 458
</details>


<details open><summary>विश्वास-प्रस्तुतिः</summary>

इदं **गुरुभ्यः** पूर्वेभ्यः  
**क्रियते** शिरसा नमः।  
मन्त्र-ज्ञान-प्रदातृप्यस्  
तद्-गुरुभ्योऽपि सांप्रतम् ॥ 459
</details>

<details><summary>मूलम्</summary>

इदं गुरुभ्यः पूर्वेभ्यः क्रियते शिरसा नमः।  
मन्त्रज्ञानप्रदातृप्यः तद्गुरुभ्योऽपि सांप्रतम् ॥ 459
</details>


##### मन्त्र-नतिः
<details open><summary>विश्वास-प्रस्तुतिः</summary>

नमस् ते **मन्त्र-राजाय**  
नमस् ते ऽष्टाक्षरात्मने।  
नमस् ते चेतनाधार-  
पर-ब्रह्माभिधायिने॥ 460
</details>

<details><summary>मूलम्</summary>

नमस्ते मन्त्रराजाय नमस्तेऽष्टाक्षरात्मने।  
नमस्ते चेतनाधारपरब्रह्माभिधायिने॥ 460
</details>


##### ऋषि-नतिः
<details open><summary>विश्वास-प्रस्तुतिः</summary>

**स्थित्वा** ऽन्तर्-हृदये सर्वान्  
आत्मनस् सन्-नियच्छते।  
ऋषये **ऽष्टाक्षरस्यान्तर्-  
यामिणे हरये** नमः ॥ 461 +++(5)+++  
(ऋषयेऽष्टाक्षरस्यास्य  
बदर्याश्रमवासिने)॥
</details>

<details><summary>मूलम्</summary>

स्थित्वाऽन्तर्हृदये सर्वानात्मनस्सन्नियच्छते।  
ऋषयेऽष्टाक्षरस्यान्तर्यामिणे हरये नमः ॥ 461  
(ऋषयेऽष्टाक्षरस्यास्य बदर्याश्रमवासिने इति पाठान्तरम्)॥
</details>


##### छन्दो-नतिः
<details open><summary>विश्वास-प्रस्तुतिः</summary>

अष्टाक्षर-महा-मन्त्र-  
वर्ण-सङ्ख्याभिधायिनीम्।  
छन्दश् च देवीं **गायत्रीं**  
शिरसा **प्रणमाम्य्** अहम् ॥ 462
</details>

<details><summary>मूलम्</summary>

अष्टाक्षरमहामन्त्रवर्णसङ्ख्याभिधायिनीम्।  
छन्दश्च देर्वी गायत्रीं शिरसा प्रणमाम्यहम् ॥ 462
</details>


##### शक्ति-नतिः
<details open><summary>विश्वास-प्रस्तुतिः</summary>

मन्त्र-शक्तिः **स्थिता** यस्मिन्  
आश्रिते ऽष्टार्थ-दायिनी।  
पदं "नारायणाये"ति  
शक्तिं तां प्रणमाम्यहम् ॥ 463
</details>

<details><summary>मूलम्</summary>

मन्त्रशक्तिः स्थिता यस्मिन् आश्रितेष्टार्थदायिनी।  
पदं नारायणायेति शक्तिं तां प्रणमाम्यहम् ॥ 463
</details>


##### बीज-नतिः
<details open><summary>विश्वास-प्रस्तुतिः</summary>

अ-काराद् उत्थितं **बीजं**  
वासुदेवाभिधायिनम्।  
तद् बीजम् अस्य प्रभवं  
**प्रणवं प्रणतो ऽस्म्य्**** अहम् ॥ 464
</details>

<details><summary>मूलम्</summary>

अकारादुत्थितं बीजं वासुदेवाभिधायिनम्।  
तद्बीजमस्य प्रभवं प्रणवं प्रणतोऽस्म्यहम् ॥ 464
</details>


##### देवता-नतिः
<details open><summary>विश्वास-प्रस्तुतिः</summary>

मन्त्रस्य देवतां चापि  
परमात्मानम् अव्ययम् ।  
**नारायणं** परं ब्रह्म  
**नतोऽस्मि** शिरसा हरिम् ॥ 465
</details>

<details><summary>मूलम्</summary>

मन्त्रस्य देवतां चापि परमात्मानमव्ययम् ।  
नारायणं परं ब्रह्म नतोऽस्मि शिरसा हरिम् ॥ 465
</details>

#### जपारम्भः
<details open><summary>विश्वास-प्रस्तुतिः</summary>

**प्रणम्य** चैव गुर्वादीन्  
गन्धाद्यैर् **अभिपूज्य** च।  
अनिशं भगवद्-बिम्बम्  
आपीठाद् **अवलोकयन्**॥ 466
</details>

<details><summary>मूलम्</summary>

प्रणम्य चैव गुर्वादीन् गन्धाद्यैरभिपूज्य च।  
अनिशं भगवद्बिम्बमापीठादवलोकयन्॥ 466
</details>

#### जपः
<details open><summary>विश्वास-प्रस्तुतिः</summary>

**जपेद्** अष्टाक्षरं मन्त्रं  
तद्-अर्थम् **अनुचिन्तयन्**।  
अष्टोत्तर-सहस्रं वा  
शतं वा दश वोत्सुकः॥ 467
</details>

<details><summary>मूलम्</summary>

जपेदष्टाक्षरं मन्त्रं तदर्थमनुचिन्तयन्।  
अष्टोत्तरसहस्रं वा शतं वा दश वोत्सुकः॥ 467
</details>

#### आकृति-ध्यानम्
<details open><summary>विश्वास-प्रस्तुतिः</summary>

जपान्ते मनसा **ध्यात्वा**  
यथोक्ताकृतिम् अच्युतम्।  
स-पत्नीकं सानुयात्रं  
स-द्वार-प--गणेश्वरम्॥ 468
</details>

<details><summary>मूलम्</summary>

जपान्ते मनसा ध्यात्वा यथोक्ताकृतिमच्युतम्।  
सपत्नीकं सानुयात्रं सद्वारपगणेश्वरम्॥ 468
</details>

### श्रणागतिः
<details open><summary>विश्वास-प्रस्तुतिः</summary>

**कृत्वैवं** मनसा योगं  
सुचिरं हृष्ट-मानसः।  
**उत्थाय** च ततो योगात्  
दण्डवत् **प्रणिपत्य** च॥ 469
</details>

<details><summary>मूलम्</summary>

कृत्वैवं मनसा योगं सुचिरं हृष्टमानसः।  
उत्थाय च ततो योगात् दण्डवत् प्रणिपत्य च॥ 469
</details>


<details open><summary>विश्वास-प्रस्तुतिः</summary>

**स्तुत्वा** च बहुभिः स्तोत्रैः  
कृत्वा चापि **प्रदक्षिणम्**।  
**स्थित्वाग्रे** देवदेवस्य  
कृत्वा मूर्ध्नि **कृताञ्जलिम्**॥ 470
</details>

<details><summary>मूलम्</summary>

स्तुत्वा च बहुभिः स्तोत्रैः कृत्वा चापि प्रदक्षिणम्।  
स्थित्वाग्रे देवदेवस्य कृत्वा मूर्ध्नि कृताञ्जलिम्॥ 470
</details>


<details open><summary>विश्वास-प्रस्तुतिः</summary>

"जितं त" इति मन्त्रेण  
तं देवं **शरणं व्रजेत्**।  
ततः स्वस्मै प्रसन्नाय  
**दत्ते तेनाभये** सति॥ 471
</details>

<details><summary>मूलम्</summary>

जितं त इति मन्त्रेण तं देवं शरणं व्रजेत्।  
ततः स्वस्मै प्रसन्नाय दत्ते तेनाभये सति॥ 471
</details>


<details open><summary>विश्वास-प्रस्तुतिः</summary>

निर्भयस् सर्व-भूतेभ्यो  
**भवेन्** निर्वृत-मानसः।  
कर्मण्य् अवसिते तस्मिन्  
दुर्लभे दुष्करेऽपि च॥ 472 +++(4)+++
</details>

<details><summary>मूलम्</summary>

निर्भयस्सर्वभूतेभ्यो भवेन्निर्वृतमानसः।  
कर्मण्यवसिते तस्मिन् दुर्लभे दुष्करेऽपि च॥ 472
</details>

### आत्म-निवेदनम्
<details open><summary>विश्वास-प्रस्तुतिः</summary>

अर्घ्यं **दत्वा** यथा-पूर्वं  
स्वम् आत्मानं **निवेद्य** च।  
स्व-निवेदित-मन्त्रेण  
दास-शिष्यात्मजन्मनः॥ 473
</details>

<details><summary>द्राविडम्</summary>

अन्दत् तिरुवारादन-गार्यम् सॆय्य मुडियाददु सॆय्दु  
मुडिन्द पिऱगु,  
अर्क्कयम् समर्पिन्दु मुन्बोल्  
तन्नै समर्प्पिक्कवान मन्द्रत्ताले (मूल मन्द्रत्ताले)  
तन्नयुम्, तनदु अडिमैगळ् सिष्यर् पुत्रर् ऎल्लोरैयुम् समर्प्पित्तु विट्टु  
(निवेदि त ऎण्ड्र विडत्तिल् निवेदन ऎनविरुक्कुम्.)159
</details>

<details><summary>मूलम्</summary>

अर्घ्यं दत्वा यथापूर्वं स्वमात्मानं निवेद्य च।  
स्वनिवेदितमन्त्रेण दासशिष्यात्मजन्मनः॥ 473
</details>

### सात्त्विक-त्यागः
<details open><summary>विश्वास-प्रस्तुतिः</summary>

सादरः स्वेन शिरसा  
भक्ति-निघ्नः परात्मने।  
**निदध्यात्** स्वं च कर्तृत्वं  
तस्मिन्न् एव परात्मनि॥ 474+++(4)+++
</details>

<details><summary>द्राविडम्</summary>

ऎम्बॆरुमानुक्कु पक्तिबरवसनाय् अवनिडत्तिलेये  
तनदु आरादन कर्त्तावाम् तन्मैयैत्  
तलै वणङ्गिच् चेर्क्कवेण्डुम्. (इदु सात्विग त्यागम्.)
</details>



<details><summary>मूलम्</summary>

सादरः स्वेन शिरसा भक्तिनिघ्नः परात्मने।  
निदध्यात् स्वं च कर्तृत्वं तस्मिन्नेव परात्मनि॥ 474
</details>

### अपराधक्षमा प्रार्थना

<details open><summary>विश्वास-प्रस्तुतिः</summary>

**क्षामयेच्** चापराधान्  
स्वान् ज्ञानाज्ञानोपपादितान्।  
अ-सङ्ख्यान् **अ-विषह्यांश्** च  
**क्रियमाणान्** अहर्निशम् ॥ 475
</details>

<details><summary>मूलम्</summary>

क्षामयेच्चापराधान् स्वान् ज्ञानाज्ञानोपपादितान्।  
असङ्ख्यानविषह्यांश्च क्रियमाणानहर्निशम् ॥ 475
</details>


<details open><summary>विश्वास-प्रस्तुतिः</summary>

अज्ञानतो ऽप्य् अशक्त्या वा  
आलस्याद् दुष्ट-भावतः।  
कृतापराधं कृपया  
**क्षन्तुम् अर्हसि** मां विभो॥ 476
</details>

<details><summary>मूलम्</summary>

अज्ञानतोऽप्यशक्त्या वा आलस्याद्दुष्टभावतः।  
कृतापराधं कृपया क्षन्तुमर्हसि मां विभो॥ 476
</details>


<details open><summary>विश्वास-प्रस्तुतिः</summary>

अज्ञानाद् अथवा ज्ञानाद्  
अ-शुभं यत् **कृतं** मया।  
**क्षन्तव्यं** तद् अशेषेण  
दास्येन च **गृहाण** माम्॥ 477
</details>

<details><summary>मूलम्</summary>

अज्ञानादथवा ज्ञानादशुभं यत् कृतं मया।  
क्षन्तव्यं तदशेषेण दास्येन च गृहाण माम्॥ 477
</details>


<details open><summary>विश्वास-प्रस्तुतिः</summary>

उपचारापदेशेन  
कृतान् अहर् अहर् मया।  
अपचारान् इमान् सर्वान्  
**क्षमस्व** पुरुषोत्तम॥ 478
</details>

<details><summary>मूलम्</summary>

उपचारापदेशेन कृतानहरहर्मया।  
अपचारानिमान् सर्वान् क्षमस्व पुरुषोत्तम॥ 478
</details>


<details open><summary>विश्वास-प्रस्तुतिः</summary>

शिरसा प्रार्थितेनैवं  
प्रसन्नेन परात्मना।  
**क्षान्त**-सर्वापचारेण  
करुणामृत-वर्षिणा॥ 479
</details>

<details><summary>मूलम्</summary>

शिरसा प्रार्थितेनैवं प्रसन्नेन परात्मना।  
क्षान्तसर्वापचारेण करुणामृतवर्षिणा॥ 479
</details>


<details open><summary>विश्वास-प्रस्तुतिः</summary>

वात्सल्यौदार्य-सौशील्याद्य्-  
अनन्त-गुण-शालिना ।  
अशरण्य-शरण्येन  
कृपया परया स्वया॥ 480
</details>

<details><summary>मूलम्</summary>

वात्सल्यौदार्यसौशील्याद्यनन्तगुणशालिना ।  
अशरण्यशरण्येन कृपया परया स्वया॥ 480
</details>


<details open><summary>विश्वास-प्रस्तुतिः</summary>

सुस्मितालोक-मधुरम्  
**आहूयाद्भुतया** गिरा ।  
**दत्तं** तत्-पदयोर् युग्मं  
स्वयम् एव स्व-मूर्धनि॥ 481  
**वहंस्**, तच्-चरण-स्पर्श-  
निहताशेष-कल्मषः।
</details>

<details><summary>मूलम्</summary>

वहंस्तच्चरणस्पर्शनिहताशेषकल्मषः।  
सुस्मितालोकमधुरमाहूयाद्भुतया गिरा ।  
दत्तं तत्पदयोर्युग्मं स्वयमेव स्वमूर्धनि॥ 481
</details>


<details open><summary>विश्वास-प्रस्तुतिः</summary>

**आसित्वा** सु-चिरं तस्य  
पुरतः परया मुदा ॥ 482 +++(5)+++
</details>

<details><summary>मूलम्</summary>

आसित्वा सुचिरं तस्य पुरतः परया मुदा ॥ 482
</details>

## निर्गतिः
### पर्यङ्कासनोपचारः
<details open><summary>विश्वास-प्रस्तुतिः</summary>

**समुत्थाय** ततस् तस्मै  
भूयो भूयः **प्रणम्य** च ।  
**स्मारयित्वा** स्वकं धाम  
तद्-यानाय **प्रणम्य** च ॥ 483
</details>

<details><summary>मूलम्</summary>

समुत्थाय ततस्तस्मै भूयो भूयः प्रणम्य च ।  
स्मा(धा)रयित्वा स्वकं धाम तद्यानाय प्रणम्य च ॥ 483
</details>


<details open><summary>विश्वास-प्रस्तुतिः</summary>

दत्वाऽथ पादुका-युग्मं  
तत्र देवं **समानयेत्**।  
स-पत्नीकं सानु-यात्रं  
स-द्वार-प--गणे-श्वरम्॥ 484
</details>

<details><summary>मूलम्</summary>

दत्वाऽथ पादुकायुग्मं तत्र देवं समानयेत्।  
सपत्नीकं सानुयात्रं सद्वारपगणेश्वरम्॥ 484
</details>


<details open><summary>विश्वास-प्रस्तुतिः</summary>

ततस् तद्-अर्ह-विन्यासं  
सोपधानं स्व्-अलङ्कृतम् ।  
अनन्त-भोग-शयनम्  
**आरूढे** परमात्मनि ॥ 485
</details>

<details><summary>मूलम्</summary>

ततस्तदर्हविन्यासं सोपधानं स्वलङ्कृतम् ।  
अनन्तभोगशयनमारूढे परमात्मनि ॥ 485
</details>


<details open><summary>विश्वास-प्रस्तुतिः</summary>

**आसीनयोस्** तथा देव्योः  
देव-पार्श्वे यथा-तथम् ।  
**आसीनेषु** यथा-भागं  
सेनान्य्-आदिषु सर्वतः॥ 486
</details>

<details><summary>मूलम्</summary>

आसीनयोस्तथा देव्योः देवपार्श्वे यथातथम् ।  
आसीनेषु यथाभागं सेनान्यादिषु सर्वतः॥ 486
</details>

### आह्निक-निवेदनम्
<details open><summary>विश्वास-प्रस्तुतिः</summary>

अथार्घ्य-पाद्याचमन-  
ताम्बूलादि यथोचितम् ।  
देवाय देवी-युक्ताय  
**सानुगाय निवेद्य** च ॥ 487
</details>

<details><summary>मूलम्</summary>

अथार्घ्यपाद्याचमनताम्बूलादि यथोचितम् ।  
देवाय देवीयुक्ताय सानुगाय निवेद्य च ॥ 487
</details>


<details open><summary>विश्वास-प्रस्तुतिः</summary>

**प्रणम्य** दण्डवद् भूमौ  
भूयो भूयः पुरो हरेः ।  
अनुयागादिकं चाथ  
**चिकीर्षंश्** चाह्निकं विधिम् ॥ 488
</details>

<details><summary>मूलम्</summary>

प्रणम्य दण्डवत् भूमौ भूयो भूयः पुरो हरेः ।  
अनुयागादिकं चाथ चिकीर्षंश्चाह्निकं विधिम् ॥ 488
</details>

### देव-निक्षेपस् तत्-परिवारे
<details open><summary>विश्वास-प्रस्तुतिः</summary>

दत्तानुज्ञः परेणापि  
गमनायात्मनो बहिः।  
**निर्गन्तु-कामो निक्षिप्य**  
देवं दौवारिकादिषु ॥ 489
</details>

<details><summary>मूलम्</summary>

दत्तानुज्ञः परेणापि गमनायात्मनो बहिः।  
निर्गन्तुकामो निक्षिप्य देवं दौवारिकादिषु ॥ 489
</details>


<details open><summary>विश्वास-प्रस्तुतिः</summary>

स-भयस् सानुतापश् च  
चण्डादीन् द्वार-पालकान् ।  
कुमुदादीन् गणेशांश् च  
चक्रादीन्य् आयुधान्यपि ॥ 490
</details>

<details><summary>मूलम्</summary>

सभयस्सानुतापश्च चण्डादीन् द्वारपालकान् ।  
कुमुदादीन् गणेशांश्च चक्रादीन्यायुधान्यपि ॥ 490
</details>


<details open><summary>विश्वास-प्रस्तुतिः</summary>

गरुडं च विशेषेण  
शेषं शेषाशनं तथा ।  
**प्रणम्य धारयेद्** देवं  
स-स्नेहादर-साध्वसम् ॥ 491
</details>

<details><summary>मूलम्</summary>

गरुडं च विशेषेण शेषं शेषाशनं तथा ।  
प्रणम्य धारयेद्देवं सस्नेहादरसाध्वसम् ॥ 491
</details>


<details open><summary>विश्वास-प्रस्तुतिः</summary>

**निक्षिपन्** जीवितम् इव  
**न्यस्यन्न्** इव महा-निधिम् ।  
**निधित्सन्न्** इव चक्षुः स्वम्  
**अर्पयन्न्** इव कल्पकम्॥ 492 +++(5)+++
</details>

<details><summary>मूलम्</summary>

निक्षिपन् जीवितमिव न्यस्यन्निव महानिधिम् ।  
निधित्सन्निव चक्षुः स्वम् अर्पयन्निव कल्पकम्॥ 492
</details>


<details open><summary>विश्वास-प्रस्तुतिः</summary>

सर्वे भवन्तः स-गणाः  
सन्नद्धास् सर्व-दिक्ष्व् अपि ।  
सावधानाश् च **तिष्ठन्तु**  
**निक्षिपामि** भवत्स्व् अहम् ॥ 493
</details>

<details><summary>मूलम्</summary>

सर्वे भवन्तः सगणाः सन्नद्धास्सर्वदिक्ष्वपि ।  
सावधानाश्च तिष्ठन्तु निक्षिपामि भवत्स्वहम् ॥ 493
</details>


<details open><summary>विश्वास-प्रस्तुतिः</summary>

मम नाथं मम गुरुं  
पितरं मातरं च मे ।  
हरिं श्रियं भुवं चापि  
तान् पालयत सर्वतः॥ 494
</details>

<details><summary>मूलम्</summary>

मम नाथं मम गुरुं पितरं मातरं च मे ।  
हरिं श्रियं भुवं चापि तान् पालयत सर्वतः॥ 494
</details>


<details open><summary>विश्वास-प्रस्तुतिः</summary>

यथा-निक्षिप्त-रूपं मे  
**सन्दर्शयत** सर्वदा ।  
भवतश् शरणं **लब्ध्वा**  
**व्रजामि** गतसाध्वसः॥ 495
</details>

<details><summary>मूलम्</summary>

यथानिक्षिप्तरूपं मे सन्दर्शयत सर्वदा ।  
भवतश्शरणं लब्ध्वा व्रजामि गतसाध्वसः॥ 495
</details>

### प्रति-प्राप्ति-प्रार्थना देवे


<details open><summary>विश्वास-प्रस्तुतिः</summary>

इति **विज्ञाप्य** तान् पश्चात्  
**प्रार्थयेत** हरिं गिरा।  
</details>

<details><summary>मूलम्</summary>

इति विज्ञाप्य तान् पश्चात् प्रार्थयेत हरिं गिरा।  
</details>


<details open><summary>विश्वास-प्रस्तुतिः</summary>

ननु देव त्वम् एवैकः  
स-स्थावर-चरं जगत्॥ 496  
ब्रह्मादि-स्थावरान्तं च  
**परिपासि बिभर्षि** च ।  
**संहरिष्यसि** चाप्य् अन्ते  
रूपैः स्वैस् स्वैर् यथेप्सितैः॥ 497
</details>

<details><summary>मूलम्</summary>

ननु देव त्वमेवैकः सस्थावरचरं जगत्॥ 496  
ब्रह्मादिस्थावरान्तं च परिपासि बिभर्षि च ।  
संहरिष्यसि चाप्यन्ते रूपैः स्वैस्स्वैर्यथेप्सितैः॥ 497
</details>


<details open><summary>विश्वास-प्रस्तुतिः</summary>

केन त्वं **पाल्यसे** देव  
**केन** वा त्वं **विहिंस्यसे**।  
अतस् त्वम् एव त्वां देव्यौ  
चण्डादीन् पालकानपि॥ 498
</details>

<details><summary>मूलम्</summary>

केन त्वं पाल्यसे देव केन वा त्वं विहिंस्यसे।  
अतस्त्वमेव त्वां देव्यौ चण्डादीन्पालकानपि॥ 498
</details>


<details open><summary>विश्वास-प्रस्तुतिः</summary>

मां च मामकम् अप्य् एतत्  
सर्वं गृहम् अशेषतः ।  
**पालयित्वा** स्व-सङ्कल्प-  
मात्रेण मधुसूदन ॥ 499
</details>

<details><summary>मूलम्</summary>

मां च मामकमप्येतत् सर्वं गृहमशेषतः ।  
पालयित्वा स्वसङ्कल्पमात्रेण मधुसूदन ॥ 499
</details>


<details open><summary>विश्वास-प्रस्तुतिः</summary>

त्वां मया त्वयि **निक्षिप्तं**  
विश्वस्तेनार्थिकल्पक ।  
**आगताय** यथाकालं  
सर्वं मे **दातुम् अर्हसि** ॥ 500
</details>

<details><summary>मूलम्</summary>

त्वां मया त्वयि निक्षिप्तं विश्वस्तेनार्थिकल्पक ।  
आगताय यथाकालं सर्वं मे दातुमर्हसि ॥ 500
</details>

### स्व-क्रिया-नियोगः
<details open><summary>विश्वास-प्रस्तुतिः</summary>

इति **विज्ञाप्य** पुरतः  
दण्डवत् **प्रणिपत्य** च ।  
होमं पितृ-क्रियां पश्चाद्  
अनुयागादिकं च यत् ॥ 501
</details>

<details><summary>मूलम्</summary>

इति विज्ञाप्य पुरतः दण्डवत्प्रणिपत्य च ।  
होमं पितृक्रियां पश्चाद् अनुयागादिकं च यत् ॥ 501
</details>


<details open><summary>विश्वास-प्रस्तुतिः</summary>

सर्वम् **आवेद्य** तेनैव  
**नियुक्तस्** तच्-चिकीर्षया ।  
**वीक्षमाणस्** तम् एवैनं  
चक्षुषा स्तब्ध-पक्ष्मणा ॥ 502
</details>

<details><summary>मूलम्</summary>

सर्वमावेद्य तेनैव नियुक्तस्तच्चिकीर्षया ।  
वीक्षमाणस्तमेवैनं चक्षुषा स्तब्धपक्ष्मणा ॥ 502
</details>

### पिधानम्
<details open><summary>विश्वास-प्रस्तुतिः</summary>

मूर्ध्नि **न्यस्ताञ्जलि**-पुटः  
**विनिष्क्रम्य** शनैश् शनैः।  
**बद्ध्वा** कवाट-युगलं  
रक्षां **कृत्वा प्रणम्य** च ॥ 503
</details>

<details><summary>मूलम्</summary>

मूर्ध्नि न्यस्ताञ्जलिपुटः विनिष्क्रम्य शनैश्शनैः।  
बद्ध्वा कवाटयुगलं रक्षां कृत्वा प्रणम्य च ॥ 503
</details>
