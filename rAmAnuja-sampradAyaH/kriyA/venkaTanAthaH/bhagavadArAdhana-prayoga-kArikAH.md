+++
title = "भगवदाराधन-प्रयोग-कारिकाः"
+++
स्वाचान्तस्सूर्ध्वपुण्ड्रः प्रणमनमजिनाद्यासनं सासुयाम-  
स्साङ्गन्यासो जपस्स्याद्धृदयकमलके मानसी देवपूजा ।  
वामस्थं वारिपात्रं कुसुममितरतश्चान्यदग्रेऽर्घ्यपाद्य-  
स्नानीयाचामपूर्वाद्धरितनुकुसुमस्वात्मनां प्रोक्षणं स्यात् ॥ १ ॥

आह्वानं चासनार्घ्यं पदसलिलमथाचामपुंसूक्तयुक्त-  
स्नानं वस्त्रोपवीते मलयजकुसुमे धूपदीपौ क्रमेण ।  
मध्वादिः पर्क आदावुपरि च सलिलं पायसाद्यन्नजातं  
पानीयाचामपूगं परिगतिनमनोद्वासनं देवपूजा ॥ २ ॥

कूर्मादीन् व्यलोकान्तदनु मणिमयं मण्डपं तत्र शेषं  
तस्मिन् धर्मादिपीठं तदुपरि कमलं चामरग्राहिणीश्च ।  
विष्णुं देवीर्विभूषायुधगणमुरगं पादुके वैनतेयं  
सेनेशान्द्वांरपालान्कुमुदमुखगणान्विष्णुभक्तान्प्रपद्ये ॥ ३ ॥