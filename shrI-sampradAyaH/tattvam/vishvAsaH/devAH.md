+++
title = "देवाः"
+++

## देवता-भेदाः
विष्णुर् एवेश्वरो, देवा अन्ये जीवा एव।  
तेषु ब्रह्मादयो बद्धा एव  
कर्म-बलेन पद-विशेषम् प्राप्ता  
लीला-विभूताव् एव वसन्ति।  
गरुडानन्तनिभास् तु नित्य-सूरयो  
नित्य-विभूति-वासिनः।  

बद्ध-देवेषु केचिच् छिवादयो महा-ज्ञानिनो मुक्ति-रहस्योपदेशका अपि। 

## विष्णु-रूपाणि
विष्णो रूपाणि पञ्च-विधानि -  
पर-व्यूह-विभवार्चान्तर्यामि-भेदेन।  
पररूपस् तु नित्य-विभूतौ वर्तते।  

विभवरूपाण्य् अवतारा लीलाविभूतौ प्राप्ताः।  
तेषु क्षीरसागरशायी बद्ध-देव-सुलभः।  

अर्चा-रूपाण्य् अपि लीला-विभूतौ पार्थिवादि-विग्रहेष्व् आराध्यमानाः।  

अन्तर्यामि-रूपाणि योगि-ध्यान-लभ्यानि चिद्-अचिद्-व्यापकानि।  
तानि जीवापेक्षया शरीरात्म-भावतया ऽऽत्माभिधाम् अर्हन्ति।  
