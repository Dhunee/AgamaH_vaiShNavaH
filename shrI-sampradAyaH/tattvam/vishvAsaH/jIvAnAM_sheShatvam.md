+++
title = "जीवानां शेषत्वम्"
+++

## शेषत्व-निर्वचनम्
"शेषः परार्थत्वात्" इति पूर्वमीमांसासूत्रेषु।  
शेषः शेषी च चेतनः स्याद् अचेतनो ऽपि वा।

वेदार्थ-सङ्ग्रहे रामानुजार्येणोक्तम् -

> पर-गतातिशयाधानेच्छयोपादेयत्वम् एव यस्य स्वरूपं,  
स शेषः, परः शेषी ।  
+++(यथा -)+++ फलोत्पत्तीच्छया  
यागादेस् तत्-प्रयत्नस्य चोपादेयत्वं,  
यागादि-सिद्धीच्छया  
ऽन्यत् सर्वम् उपादेयम् ।
> 
> एवं गर्भदासादीनाम् अपि  
पुरुष-विशेषातिशयाधानोपादेयत्वम् एव स्वरूपम् ।  
एवम् ईश्वर-गतातिशयाधानेच्छयोपादेयत्वम् एव  
चेतनाचेतनात्मकस्य नित्यस्यानित्यस्य च  
सर्वस्य वस्तुनः **स्वरूपम्** इति,  
सर्वम् ईश्वर-शेषत्वम् एव  
सर्वस्य चेश्वरः शेषीति  
"सर्वस्य वशी" "सर्वस्येशानः" "पतिं विश्वस्ये"त्य्-आद्य् उक्तम् ।  

गीताभाष्ये रामानुजः - "ईश्वरत्वं नियन्तृत्वम्, शेषित्वं पतित्वम्।"

## सर्व-शेषित्वम्
चिद् अचिद् वा सर्वो ऽपि  
+ईश्वरभोगाय निर्मितः।  
तेन सर्वो ऽपि स्वरूपतः शेषः, ईश्वरश् च सर्वशेषी।

### औपाधिक-शेषित्वम्
पत्नी पत्युः शेषः (विपरीतम् अपि वक्तुं शक्यम्),  
भृत्यः स्वामिनः।  
किञ्चात्र शेषत्वं न स्वरूपः, अपि तु कृत्रिमम्। 

अनीश्वरविषये शेषत्वम् न धर्माङ्गं चेद् गर्हितम् मनुना -  

> सेवा श्ववृत्तिर् आख्याता  
तस्मात् तां परिवर्जयेत्  ॥ ४.६ ॥

## ईश्वरत्वम्
"ईश्वरत्वं नियन्तृत्वम्, शेषित्वं पतित्वम्।" इति रामानुजो गीताभाष्ये। 

"स्वाधीन/स्वनियाम्य-(त्रिविध-चेतनाचेतन)-स्वरूप-स्थिति-प्रवृत्ति-भेद" इति रामानुजेन प्रयुज्यते, यामुनेन च। द्राविड-गाथासु शठ-कोपेनापि शब्दान्तरैर् उच्यते।  

<details><summary>विस्तारः (द्रष्टुं नोद्यम्)</summary>

स्वरूप-स्थिति-प्रवृत्तिषु को विस्तारः?
</details>

### शरीर-शरीरि-भावः
अत्र शरीर-शरीरि-भावः प्रसज्यते।  

रामानुजः श्रीभाष्ये -

> श्रुतयः  
परम-पुरुष-प्रवर्त्यं तच्-छरीर-भूतम् एनम् आत्मानं,  
परमपुरुषं च प्रवर्तयितारम् आचक्षते।

शरीरं शरीरिणो नियन्त्रणे न पूर्णतया ऽस्ति - बालेषु चलनं शिक्षत्सु, स्वाङ्गचालने रोगतो ऽसमर्थेषु यथा स्पष्टम्। 

<details><summary>विस्तारः (द्रष्टुं नोद्यम्)</summary>

अत्रान्याभिप्रायः सङ्ग्राह्यः। 
</details>

### जीव-स्वातन्त्र्य-मात्रा
धर्माद्य्-अनुशासनेन साकं जीवः परमात्म-भोगाय नियुक्तः।  
किञ्च, तद्विरोधे ऽपि वर्तितुं स्वातन्त्र्यं दत्तम्, चितमार्गानुसारेण च फलानि निश्चितानि।  
(स्वातन्त्र्याभाव-वादे धर्मानुशासनादेर् वैयर्थ्य-प्रसङ्गः।)  

> **अधिष्ठानं** तथा **कर्ता**  
**करणं** च पृथग्-विधम्।  
विविधाश् च पृथक् +++(प्राण-)+++**चेष्टा**  
**दैवं** चैवात्र पञ्चमम्॥18.14॥

इति श्लोकस्य रामानुज-व्याख्याने व्यक्तम् एतत् -  

> जीवात्मा  
तद्+++(=ब्रह्म)+++-आधारस् तद्-आहित-शक्तिस् सन्  
कर्म-निष्पत्तये स्वेच्छया करणाद्य्-अधिष्ठानाकारं प्रयत्नं च +आरभते,  
तद्-अन्तर्-अवस्थितः परमात्मा
स्वानुमति-दानेन तं प्रवर्तयति।

एवं तर्हि कर्मसु कर्तृत्वम् ईषद् वर्तत एव जीवस्य।  
किन्तु, परमात्मन एव कर्तृत्वम् अधिकम्।

लक्ष्मीनरसिंहार्योदाहरणानि -

- यथा देवालयगमने  यान-पाथेयादिसम्पादने पथिकः कर्ता, किन्तु मार्गादिनिर्माणेन सर्वकारः कर्ता। 
- यथा रथयात्रायां रथाकर्षणे गतो जनो "मत्कारणाद् एव रथ आकृष्ट" इति न मन्येत (क्वचिद् देशिकोक्तम् इति)

## शेषतैक-रसत्वम्
अङ्गीकारे ऽनङ्गीकारे वा स्वाभाविकं शेषत्वं वर्तत एव।  
स्वरूपज्ञानेन तु शेषत्वं सुखतरम् भवति।

पुनः कृत्रिमं स्वरूपस्थं वा शेषत्वं प्रीतिकारितम् उल्लासं जनयति, न तु द्वेषकारितम्।  
यदि पतिः कुत्सितः, पत्न्याः शेषत्वम् अङ्गीकृतं चेद् अपि दुःखकरम् भवति।  
एवं भगवद्-गुण-कलनम् बह्व् अपेक्षितम्।

शेषतैक-रसत्वे स्वानन्देन भोगो वर्तते चेद् अपि,  
स परम्परया भवति,  
शेषिभोग एव प्रधानभूतः साक्षाद् भवतीति व्यत्यासः। 

### भगवति
> भगवतः शेषोऽहम्।  
भगवत्-सापेक्ष-स्वातन्त्र्यं मम, न निरपेक्षम्।   
मच्छेषित्वं लोके सोपाधिकम्।

इति स्पष्टता भवेत्।

#### कर्म-सन्न्यासः
रामानुजः शेषिणि कर्तृत्वस्य फलस्य चाधानम् / त्यागं / ‌सन्न्यासम् आह -

> अतो मच्-छरीरतया  
मत्-प्रवर्त्यात्मस्वरूपानुसन्धानेन  
सर्वाणि कर्माणि मया +एव क्रियमाणानि  
इति **मयि** परमपुरुषे **संन्यस्य**  
तानि च केवलं मद्-आराधनानि +इति कृत्वा,  
तत्-फले **निराशीः**,  
तत एव तत्र कर्मणि ममता-रहितो **भूत्वा**  
**विगतज्वरो** युद्धादिकं कुरुष्व।
>
>> स्वकीयेन +आत्मना कर्त्रा,  
स्वकीयैः एव करणैः / स्वकीयैश् चोपकरणैः,  
स्वाराधनैकप्रयोजनाय,  
परमपुरुषः सर्वेश्वरः सर्वशेषी  
स्वयम् एव स्वकर्माणि कारयति
>
> इति अनुसन्धाय

वेदान्तदेशिककृतायां तात्पर्यचन्द्रिकायाम् रामानुज-कृत-गीता-भाष्य-व्याखान-भूतायाम् एवम् -

> **स्वाराधनैकप्रयोजनाये**ति । शेषस्य शेषिण्य् अतिशयाधानम् एव प्रयोजनमिति भावः।

अनेन शेष्टस्य शेषिण्य् अतिशयाधानम् एवाराधनम् इति गम्यते।

#### शरणागतिः/ प्रपत्तिः
शरणागतेर् अङ्गानीमानि -
आनुकूल्य-सङ्कल्पः, प्रातिकूल्य-वर्जनम्, कार्पण्यम्, महाविश्वासः, गोप्तृत्व-वरणम्।

तत्रादिमत्रयं विशिष्य शेषतैकरसत्वायोपकरोति। 

<details><summary>विस्तारः (द्रष्टुं नोद्यम्)</summary>

अत्रान्याभिप्रायः सङ्ग्राह्यः। 
</details>

