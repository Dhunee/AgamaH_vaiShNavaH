+++
title = "जडत्व-चेतनत्वे"
+++
## ज्ञानम्
ज्ञानं द्रव्यम् अस्मिन् मते - सङ्कोच-विकासादि-गुणाश्रयत्वात्। 

**ज्ञानत्वं** कस्यचिद् वस्तुनः **प्रकाशत्वम्** ।  
वस्तुनः प्रकाशत्वं +++(वागादि-)+++व्यवहार-हेतुः।  
तद् वस्तु तस्य ज्ञानस्य विषयः।  
**विषयत्वं** स्व-व्यतिरिक्त-वस्तु-प्रकाशत्वम् ।  

**अजडत्वम्**/ **स्वयं-प्रकाशत्वं** च  
+++(इन्द्रिय-जन्यादि-)+++ज्ञानान्तरं विनैव भानम्।  
**जडत्वम्** क्वचिद् +++(इन्द्रिय-जन्यादि-)+++ज्ञानान्तरम् अवलम्ब्यैव भानम्।  
**प्रत्यक्त्वं** स्वस्मै स्वयं-प्रकाशमानत्वम् ।  

**परेषाम् एव भासमानत्वं** च  
स्व-प्रकाश-साध्य--+++(वागादि-)+++व्यवहार-रूप-प्रयोजन-शून्यत्वम् ।  

## ज्ञानस्य आश्रयः
अजडेष्व् **आत्मनो लक्षणं** चेतनत्वं प्रत्यक्त्वं च । विषयत्वं तु न भवति।  
तत्र **चेतनत्वं** ज्ञानाश्रयत्वम्।  
अजडस्य चेतनस्योदाहरणं जीवात्मानः, परमात्मा च।  
स्वयम्-प्रकाशकत्वेन, आत्मा ऽजडः।  

**जीवः** बद्धो मुक्तो नित्यो वा।  
**बद्धस्य** +++(सूक्ष्म-)+++शरीरम् सेन्द्रियं भवतीति,  
इन्द्रिय-कृत-शक्ति-सङ्कोच-कारणेन  
तस्मै इन्द्रिय-संसर्ग-रहितानि  
जडवस्तूनि, अजडवस्तूनि परस्मै-स्वयम्प्रकाशकानि वैकुण्ठादीनि चाप्य्  
**अगोचराणि** भवन्ति।

## विषयत्व-भेदः
आत्मनि प्रत्यज्-ज्ञानांशो **धर्मि-भूत-ज्ञानम्** इत्य् अपिय् उच्यते।  
तद्-इतरं **धर्म-भूत-ज्ञानं**  
परस्मै (स्वाश्रयं प्रत्येव) स्वयं प्रकाशते,  
प्रयत्नावस्थया शरीरादि प्रेरयत्य् अपि।  
तच् च बद्ध-दशायां +++(स्व-कृताबाधित-)+++विषय-प्रकाशे सत्य् एव काशते।  

प्रायेण त्व् इन्द्रियाशक्ति-रूप--तिरस्-करिण्या दीपप्रकाश इव बाध्यते - केषुचिद् एव विषयेषु भाति।  
एवं विषयभेदान् नित्यस्यापि तस्य परिवर्तनं सम्भवति - धर्म-भूत-ज्ञानत्वं तु नित्यं तिष्ठति।  

मुक्त-दशायां न काचित् तस्य बाधा - अबाधितदीप-प्रकाशवत् सर्वेषु विषयेषु काशते। मुक्तादीनां सर्वज्ञत्वं भवति - भविष्यज्ञानं तु न भवति। भगवान् स्वसङ्कल्पेन ननु यदृच्छया परिवर्तयितुं शक्नोति। 

## विकासः, शुद्ध-सत्त्वम्
मुक्तौ जड-विषयक-धर्म-भूत-ज्ञानस्य विकासो यो भवति,  
तद् अतिरिच्यापि कश्चन विकासो भवति शुद्ध-सत्त्व-ज्ञानात्मना ।  
अनेन ज्ञानेन सूच्यमानानि वस्तूनि वैकुण्ठ-स्थ-मण्डपादीनि शुद्ध-सत्त्व-निर्मितानीत्य् उच्यन्ते।  
तादृशं वस्त्व् **अचेतनम् अजडम्** -  
यस्य "परस्मै-स्वयम्-प्रकाशकत्वम्" भवति।  

ननु कस्यचन ज्ञानस्य प्राप्त्यै  
मुक्तादीनाम् इन्द्रिय-सन्निकर्षापेक्षा नास्ति -  
शुद्ध-सत्त्व-विषयकस्यापि।   
जड-वस्तूनां तु क्वचित् स्वयम्-प्रकाशाभावः‌/ इन्द्रिय-सन्निकर्षापेक्षा।  
तम् भेदम् प्रकटयितुम् अजडत्वम् उच्यते शुद्ध-सत्त्वस्य।  
सयम्-प्रकाशत्वान्, मुक्ति-कृत-ज्ञान-विकास-मात्र-ज्ञेयत्वाद् अस्य ज्ञान-शब्द-व्यपदेशो ऽपि भवति।  


