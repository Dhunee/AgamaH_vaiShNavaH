+++
title = "जडत्व-चेतनत्वे"
+++

जडं तद् वस्तु यद्-विषयकं ज्ञानम् इन्द्रियाणि विना न प्रकाशते।  
अजडं तद् यद्-विषयकं ज्ञानम् इन्द्रियाणि विनापि प्रकाशते - नाम तेषां "स्वयम्-प्रकाशकत्वम्" अस्ति।  
चेतनं तादृशम् अजडं, अस्य "स्वस्मै-स्वयं-प्रकाशकत्वम्" अस्ति। तद्-इतरेषां तु "परस्मै-स्वयम्-प्रकाशकत्वम्" भवति। 

जडस्योदाहरणं शिला।  
अजडस्याचेतनस्योदाहरणं शुद्धसत्त्वम्, येन वैकुण्ठादि निर्मितम्। एषां परस्मै-स्वयम्-प्रकाशकत्वम् अस्ति।  
अजडस्य चेतनस्योदाहरणं जीवात्मानः, परमात्मा च। 

जीवः बद्धो मुक्तो नित्यो वा।  
बद्धस्य शरीरम् सेन्द्रियं भवतीति,  
इन्द्रिय-कृत-सङ्कोच-कारणेन  
तस्मै परस्मै-स्वयम्प्रकाशक-वस्तूनि वैकुण्ठादीनि,  
इन्द्रिय-संसर्ग-रहितानि जडवस्तून्य् अप्य्  
अगोचराणि भवन्ति। 
