+++
title = "जडत्व-चेतनत्वे"
+++
## ज्ञानम्
ज्ञानं द्रव्यम् अस्मिन् मते - सङ्कोच-विकासादि-गुणाश्रयत्वात्। 

**ज्ञानत्वं** कस्यचिद् वस्तुनः **प्रकाशत्वम्**+++(=व्यवहार-प्रयोजकः सम्बन्धः??)+++ ।  
**स्वयं-प्रकाशत्वं** च  
स्वात्मानं विषयी-कुर्वतो +++(इन्द्रिय-जन्यादि-)+++ज्ञानान्तरस्य +अपेक्षाम् अन्तरेण  
स्व-व्यवहार-प्रयोजकः सम्बन्धः+++(=??)+++ ।  
**विषयत्वं** स्व-व्यतिरिक्त-वस्तु-प्रकाशत्वम् ।  
**प्रत्यक्त्वं** स्वस्मै स्वयं-प्रकाशमानत्वम् ।

**धर्म-भूत-ज्ञानं** विषय-प्रकाश-दशायाम् एव  
स्वाश्रयं प्रति स्वयं प्रकाशते‌।  

## ज्ञानस्य विषय आश्रयश् च
**जडं** तद् वस्तु यद्-विषयकं ज्ञानम् इन्द्रियाणि विना न प्रकाशते। यथा शिला।  

**अजडं** तद् यद्-विषयकं ज्ञानम् इन्द्रियाणि विनापि प्रकाशते -  
नाम तेषां ज्ञानानां "**स्वयम्-प्रकाशकत्वम्**" अस्ति।  

अजडेष्व् **आत्मनो लक्षणं** चेतनत्वं प्रत्यक्त्वं च । विषयत्वं तु न भवति।  
तत्र **चेतनत्वं** ज्ञानाश्रयत्वम्।  
अजडस्य चेतनस्योदाहरणं जीवात्मानः, परमात्मा च।  
स्वयम्-प्रकाशकत्वेन, आत्मा ऽजडम्।  
आत्मनो ज्ञानांशो **धर्मि-भूत-ज्ञानम्** इत्य् अपिय् उच्यते। 

**अचेतनम् अजडं** तु तादृग्  
यस्य "परस्मै-स्वयम्-प्रकाशकत्वम्" भवति।  
अजडस्याचेतनस्योदाहरणं शुद्धसत्त्वम्, येन वैकुण्ठादि निर्मितम्।  
तादृशं वस्तु क्वचिज् "ज्ञानमयत्वम्" इत्य् उच्यते। 

**जीवः** बद्धो मुक्तो नित्यो वा।  
**बद्धस्य** शरीरम् सेन्द्रियं भवतीति,  
इन्द्रिय-कृत-शक्ति-सङ्कोच-कारणेन  
तस्मै इन्द्रिय-संसर्ग-रहितानि  
जडवस्तूनि, अजडवस्तूनि परस्मै-स्वयम्प्रकाशकानि वैकुण्ठादीनि चाप्य्  
**अगोचराणि** भवन्ति। 

