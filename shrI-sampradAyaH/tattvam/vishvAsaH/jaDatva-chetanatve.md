+++
title = "जडत्व-चेतनत्वे"
+++

**जडं** तद् वस्तु यद्-विषयकं ज्ञानम् इन्द्रियाणि विना न प्रकाशते।  
**अजडं** तद् यद्-विषयकं ज्ञानम् इन्द्रियाणि विनापि प्रकाशते - नाम तेषां "**स्वयम्-प्रकाशकत्वम्**" अस्ति।  

**चेतनं** तादृशम् अजडं, अस्य "**स्वस्मै-स्वयं-प्रकाशकत्वम्**" अस्ति।  
**प्रत्यक्त्वं** स्वस्मै भासमानत्वम् ।  
तेन तादृशं वस्तु "ज्ञान-स्वरूपम्" इत्य् उच्यते।  

**अचेतनानां** विषयत्वम् भवति। **विषयत्वं** स्व-व्यतिरिक्त-वस्तु-प्रकाशत्वम् ।  
**अचेतनम् अजडं** तु तादृग् यस्य "परस्मै-स्वयम्-प्रकाशकत्वम्" भवति। तादृशं वस्तु क्वचिज् "ज्ञान-मयत्वम्" इत्य् उच्यते। 

जडस्योदाहरणं शिला।  
अजडस्याचेतनस्योदाहरणं शुद्धसत्त्वम्, येन वैकुण्ठादि निर्मितम्। एषां परस्मै-स्वयम्-प्रकाशकत्वम् अस्ति।  
अजडस्य चेतनस्योदाहरणं जीवात्मानः, परमात्मा च। 

जीवः बद्धो मुक्तो नित्यो वा।  
बद्धस्य शरीरम् सेन्द्रियं भवतीति,  
इन्द्रिय-कृत-शक्ति-सङ्कोच-कारणेन  
तस्मै इन्द्रिय-संसर्ग-रहितानि  
जडवस्तूनि, अजडवस्तूनि परस्मै-स्वयम्प्रकाशकानि वैकुण्ठादीनि चाप्य्  
अगोचराणि भवन्ति। 

