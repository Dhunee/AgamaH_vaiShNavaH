+++
title = "जडत्व-चेतनत्वे"
+++
## ज्ञानम्
ज्ञानं द्रव्यम् अस्मिन् मते - सङ्कोच-विकासादि-गुणाश्रयत्वात्। 

**ज्ञानत्वं** कस्यचिद् वस्तुनः **प्रकाशत्वम्** ।  
वस्तुनः प्रकाशत्वं +++(वागादि-)+++व्यवहार-हेतुः।  
तद् वस्तु तस्य ज्ञानस्य विषयः।  
**विषयत्वं** स्व-व्यतिरिक्त-वस्तु-प्रकाशत्वम् ।  

+++(ज्ञान-विषयेषु)+++ **जड**-वस्तूनि रूप-रस-गन्धादि-ज्ञानम् अवलम्ब्य प्रकाशन्ते।  
**अजडत्वम्**/ **स्वयं-प्रकाशत्वं** च  
+++(इन्द्रिय-जन्यादि-)+++ज्ञानान्तरं विनाऽपि भानम्।  
**प्रत्यक्त्वं** स्वस्मै स्वयं-प्रकाशमानत्वम् ।  
**परेषाम् एव भासमानत्वं** च  
स्व-प्रकाश-साध्य--+++(वागादि-)+++व्यवहार-रूप-प्रयोजन-शून्यत्वम् ।

## ज्ञानस्य आश्रयः
अजडेष्व् **आत्मनो लक्षणं** चेतनत्वं प्रत्यक्त्वं च । विषयत्वं तु न भवति।  
तत्र **चेतनत्वं** ज्ञानाश्रयत्वम्।  
अजडस्य चेतनस्योदाहरणं जीवात्मानः, परमात्मा च।  
स्वयम्-प्रकाशकत्वेन, आत्मा ऽजडः।  

**जीवः** बद्धो मुक्तो नित्यो वा।  
**बद्धस्य** +++(सूक्ष्म-)+++शरीरम् सेन्द्रियं भवतीति,  
इन्द्रिय-कृत-शक्ति-सङ्कोच-कारणेन  
तस्मै इन्द्रिय-संसर्ग-रहितानि  
जडवस्तूनि, अजडवस्तूनि परस्मै-स्वयम्प्रकाशकानि वैकुण्ठादीनि चाप्य्  
**अगोचराणि** भवन्ति।

आत्मनि प्रत्यज्-ज्ञानांशो **धर्मि-भूत-ज्ञानम्** इत्य् अपिय् उच्यते।  
तद्-इतरं **धर्म-भूत-ज्ञानं** परस्मै (स्वाश्रयं प्रत्येव) स्वयं प्रकाशते,  
प्रयत्नावस्थया शरीरादि प्रेरयत्य् अपि।  
तच् च बद्ध-दशायां विषय-प्रकाशे+++(=इन्द्रिय-सन्निकर्षे??)+++ सत्य् एव काशते।  
यथा - "वर्तुलाकारो दृश्यते, श्वेतिमा च" इति बद्धे विषय-प्रकाशे  "तत्राण्डं श्वेतं वर्तुलम्" इति भाति।  

**अचेतनम् अजडं** तु तादृग्  
यस्य "परस्मै-स्वयम्-प्रकाशकत्वम्" भवति।  
यथा - शुद्धसत्त्वम्, येन वैकुण्ठादि निर्मितम्, नियत+++(=मुक्तादि)+++-विषयक-स्वयं-प्रकाशम् अस्ति।  
तेनास्य ज्ञान-शब्द-व्यपदेशो ऽपि भवति।  

<details><summary>विश्वास-टिप्पनी - शुद्ध-सत्त्वे</summary>

वस्तुतः, शुद्ध-सत्त्वं नाम मुक्तादि-धर्म-भूत-ज्ञान-विशेष इति स्वीकर्तुं वरम् - किन्तु शास्त्रानुरोधेन ततो भिन्नम् अजडम् इति मन्यन्ते +++(??)+++।  
तद् यथा - मुक्तौ जड-विषयक-धर्मभूतज्ञानस्य विकासो यो भवति, तद् अतिरिच्यापि कश्चन विकासो भवति शुद्ध-सत्त्व-ज्ञानात्मना ।  
</details>


