+++
title = "प्रपन्न-पारिजातः"
+++

Source: [TW](https://archive.org/details/in.ernet.dli.2015.382811/page/n39/mode/2up)

श्रीः  
श्रीप्रणतार्तिहरवरदपरब्रह्मणे नमः  
श्रीमते रामानुजाय नमः  
श्रीमते वात्स्य वरदार्यमहागुरवे नमः  

वन्देऽहं वरदार्यं तं वत्साभिजनभूषणम् ।  
भाष्यामृतप्रदानात् यः सञ्जीवयति मामपि ॥  

प्रपन्नपारिजातः  

(1) आचार्यार्यमपादेभ्यो नमस्यासन्ततिं दधे ।  
यदासङ्गवशात् पुंसां मनःपद्मं प्रबुध्यते ॥  
(2) अभङ्गुरकलादानस्थूललक्षत्वमीयुषे ।  
तुङ्गाय महसे (ते) तस्मै तुरङ्गाय मुखे नमः ॥  
(3) लक्ष्मीचक्षुरनुध्यानात् तत्सारूप्यमुपेयुषे ।  
नमोऽस्तु मीनवपुषे वेदवेदिविपन्मुषे ॥  
(4) रजो रजःप्रशमनं प्रपद्य पदयोः सताम् ।  
प्रपन्नपारिजाताख्यप्रबन्धाय यतामहे ॥  
(5) प्रपत्तेर्मानसौभाग्यम् , स्वरूपम् , अधिकार्यपि ।  
प्रपन्नानां गुरौ वृत्तिः, श्रीशे, सूरिपु, सत्सु च ।  
विहितेषु व्यवस्थानम् , वर्जनीयम् , फलं तथा ।  
एते दशार्थाः कथ्यन्ते त्रय्यन्ताद्यर्थसंग्रहात् ॥  
(6) श्रुतार्थमननस्थेम्ने मम, नेतरथा, श्रमः ।  
सोढव्यमत्र स्खलितं सद्भिर्विषयगौरवात् ॥  
प्रमाण पद्धतिः  
(7) प्रपत्तिस्तैतिरीयाणां वेदे तावत् (1) विधीयते ।  
न्यासाख्या सप्रयोगाऽसौ(हि) वसुरण्येति मन्त्रतः ॥  
(8) तत्रोपास्यं यथा ब्रह्म सर्वकारणमुच्यते ।  
प्रपत्तव्यं तथैवेति विभुर्विश्वसृगित्यपि।  
सूर्यादीनां यथापूर्व तेजःकल्पयिताऽपिच ।  
वसुवत् रमणीयोऽसीत्येवं ब्रह्म गुणैः स्तुतम् ॥  
(9) जीवात्मानं हविः कृत्वा तच्छरीरे महीयसि ॥  
ब्रह्माग्नौ जुहुयादोमित्यनेन द्वय (नाम्नाय) रूपिणा ॥  
इति प्रपत्तेराम्नातः प्रयोगः प्रणवात्मना ।  
(10) तस्यैवं विदुषो यज्ञः शरीरे तत्र कल्पितः।  
प्रपत्तिं तपसामेषां न्यासाख्यामाहुरुत्तमाम् ।  
(11) आम्नातं (2) कठवल्लीषु प्रपत्तेर्वाचकं द्वयम् ॥ (13)  
(12) प्रमाणं सुभगं प्राहुः (3) श्वेताश्वतरसंज्ञितम् ।  
प्राह चोपनिषत् न्यासे यथाऽनुष्ठानदर्शिनी-  
ब्रह्माणं विदधात्यग्रे यस्तस्मै दिशति श्रुतीः ।  
आत्मज्ञानप्रकाशं तं मुमुक्षुः शरणं व्रजे॥'  
(13) अपि वध्यं प्रपन्न न प्रयच्छन्त्येवमादिकाः ।  
बहवः (4) श्रुतयो मानम् (5) श्रीशास्त्रे भगवानपि ।  
श्रीमन्नारायणेत्यादि ब्रह्मणे द्वयमुक्तवान् ।  
(14) लक्ष्मीतन्त्र (6) कमलया शक्रायेयं प्रपञ्चिता ॥ (17)  
(15) तथा सनत्कुमारस्य (7) संहिता वक्ति सादरम् ।  
पपत्तिं सर्वफलदां सर्वोपायानपेक्षिणीम्-  
" प्रपत्तेः कचिदप्येवं परापेक्षा न विद्यते ।  
सा हि सर्वत्र सर्वेषां सर्वकामफलप्रदा ॥  
सकृदुच्चारिता येन, तस्य संसारनाशिनी (तारिणी)।  
राक्षसानामविसम्भात् आञ्जनेयस्य वन्धने।  
यथा विगलिता सद्यस्त्वमोघाऽप्यस्त्रबन्धना।  
तथा पुंसामविसम्भात् प्रपत्तिः प्रच्युता भवेत् ॥  
तस्माद् विस्रम्भयुक्तानां मुक्तिं दास्यति साऽचिरात् ।"  
(16) साधनान्तरयुक्ता वा प्रपत्तिः स्वयमेव का।  
साधयेन्मुक्तिकामानां विमुक्तिं प्रणवो यथा ।  
(17) यथाऽऽह (8) भगवान् व्यक्तं विष्वक्सेनाय शृण्वते-  
" इतरोपायदौष्कर्यात् अधिकारादिहानितः ।  
उपायमिह वक्ष्यामि साम्प्रतं सार्वलौकिकम् ॥  
कालदोषात् मनुष्याणां मनश्चाञ्चल्ययोगतः ।  
विषयेन्द्रियसंयोगात् निषिद्धकरणादपि ।  
विहिताकरणान्नापि जेतुं शक्यं गणाधिप ।  
इन्द्रियाणीन्द्रियार्थाश्च नृणां कालस्वभावतः ॥ (26)  
तस्मान्न कर्मयोगेऽस्मिन् अधिकारो हि विद्यते ।  
विहितेषु च सर्वेषु तदभावान्महामते !।  
ज्ञानयोगेऽप्यभिरतिः (धिकृतिः) कस्यचिद्विद्यते न च ।  
तदभावान्मयि प्रीतिर्न च भक्तिश्च जायते ।  
तस्मान्मत्पादयुगलम् ऐकान्त्याच्छरणं व्रजेत् ।  
आत्मनो दुर्दशापत्तिं विमृश्य च गुणान्मम ।  
मदेकोपायसंवित्तिः मां प्रपन्नो विमुच्यते ॥  
आनुकूल्यस्य संकल्पः प्रातिकूल्यस्य वर्जनम् ।  
रक्षिप्यतीति विश्वासो गोप्तृत्ववरण तथा ।  
आत्मनिक्षेपकार्पण्ये षड्विधा शरणागतिः  
अनया च प्रपत्त्यैवमाकिञ्चन्यैकपूर्वकम् ।  
मां माधव इति ज्ञात्वा मां गच्छेच्छरणं नरः ।  
एवं हि शरणं गच्छन् कृतकृत्यो भविष्यति ।"  
(18) रामायणे च (9) भगवान् भारते च(10) यथोक्तवान्  
"सकृदेव प्रपन्नाय तवास्मीति च याचते।  
अभयं सर्वभूतेम्यो ददाम्येतद् व्रतं मम ॥  
“सर्वधर्मान् परित्यज्य मामेकं शरणं व्रज ।  
अहं त्वा सर्वपापेभ्यो मोक्षषिष्यामि मा शुचः ॥ "(35)  
(19) वरदानात् वसिष्ठस्य देवतापारमार्थवित्।  
पराशरः (11) प्रणिजगौ पुराणे वैष्णवे तथा -  
" तावदार्तिस्तथा वाञ्छा तावन्मोहः तथाऽसुखम् ।  
यावन्न याति शरणं त्वामशेषाघनाशनम् ॥"  
कमलनयन वासुदेव विष्णो धरणिधराच्युत शङ्खचक्रपाणे ।  
भव शरणमितीरयन्ति ये वै त्यज भट दूरतरेण तान् अपापान् ॥  
(20) मनुरप्याह (12) भगवान् गूढं सन्यासवैभवम् ।  
अर्चा नारायणस्येति ब्रुवन् वर्णाश्रम क्रियाः-  
" यमो वैवस्वतो राजा यस्तवैष हृदि स्थितः ।  
तेन चेदविवादस्ते मा गङ्गां मा कुरून् गमः।" (40)  
(21) दक्षिणाशापतेरत्र न मुख्या हृदयस्थितिः ।  
अन्तः प्रविष्टः शास्ता यो जनानाम् ,' 'यमयत्यपि ।  
आत्मानमन्तरः', तस्य मृत्युमृत्योः हृदि स्थितिः ।  
तेन सर्वाधिराजेन विवस्वद्विम्बवर्तिना।  
अविवादस्तु \- तस्यैव पादयोरात्मनोऽर्पणम् । ।  
" योऽन्यथा सन्तमात्मा नमन्यथा प्रतिपद्यते।  
किं तेन न कृतं पापं चोरेणात्मापहारिणा।  
तस्मात् सर्वनियन्तारं सर्वेषां च हृदि स्थितम् ।  
भगवन्तं प्रपन्ना ये तीर्थादिस्तैर्विशुद्ध्यति ।  
(22) अर्थोऽयं बहुशः प्रोक्तः शौनकाद्यैर्महर्षिभिः  
तावद्गच्छेत्तु तीर्थानि सरितश्च सरांसि च ।  
यावन्नाभूच्च भूपाल ! विष्णुभक्तिपरं मनः "  
" भवद्विधा भागवताः तीर्थभूताः स्वयं प्रभो!  
तीर्थीकुर्वन्ति तीर्थानि स्वान्तःस्थेन गदाभृता "(भागवते)  
\- प्रमाणमियदेवालं प्रपत्तेः व्यासशौनकौ।  
प्रोक्तवन्तौ यथा (13) श्रीमद्विष्णुधर्मे (14) च भारते  
" वृथैव भक्तो याता भूयसी जन्मसन्ततिः ।  
तस्यामन्यतमं जन्म संचिन्त्य शरणं व्रज ।"  
"अथ पातकमीतस्त्वं सर्वभावेन भारत !  
विमुक्तान्यसमाम्भो नारायणपरो भव ।” (वि.ध. 66-72)  
इति श्री गुरुवरवात्स्यवरदार्यविरचिते प्रपन्नपारिजाते  
प्रमाणपद्धतिः प्रथमा ॥ श्लोकसंख्या. 50.  
\- स्वरूपपद्धतिः द्वितीया  
\- बुद्धिरध्यवसायात्मा याच्ञापर्यवसायिनी ।  
प्राप्येच्छोरनुपायस्य प्रपत्ते रूपमिष्यते ॥  
\- "अनन्यसाध्ये स्वाभीष्टे महाविश्वासपूर्वकम् ।  
तदेकोपायतायाच्ञा प्रपत्तिः शरणागतिः" || (भरतमुनि)  
\- शरणागतिशब्देन प्रपत्तिस्तु विशेषिता ।  
“प्रपत्तिं संश्रयेद्भक्त्या शरणागतिल्क्षणाम् ” (वि. सं)  
इति ह्युक्तं भगवता विष्वक्सेनाय सादरम् (शृण्वते)  
\- आर्तप्रपत्तिरित्युक्ता सैषा पञ्चाङ्गसंयुता । (4)  
अहमस्यपराधानामालयोऽकिञ्चनोऽगतिः।(अ.बु-सं37-30)  
त्वमेवोपायभूतो मे भवेति प्रार्थना मतिः ।  
शरणागतिरित्युक्ता सा देवेऽस्मिन् प्रयुज्यताम् । "  
“आत्मनो दुर्दशापत्तिं विमृश्य च हरेर्गुणान् ।  
तदेकोपायसंवित्तिः तं प्रपन्नो विमुच्यते "।  
वाक्येप्वेतेषु पञ्चाङ्गा प्रपत्तिलक्ष्यते यथा\- (7)  
\- “निक्षेपापरपर्यायो न्यासः पञ्चाङ्गसंयुतः ।  
संन्यासस्त्याग इत्युक्तः शरणागतिरित्यपि" || (ल. तं. 17.75)  
अङ्गानां लक्ष्यते रूपं लक्ष्मीतन्त्रे प्रकारतः ।  
तेषामङ्गिफलत्वं च तद्रूपं च विभागशः-  
आनुकूल्यमिति प्रोक्तं सर्वभूतानुकूलता । (ल. तं. 17.66)  
अन्तःस्थिताऽहं सर्वेषां भावानामिति निश्चयात् ।"  
एतेन व्याप्तिविज्ञानात् प्रपत्तव्यस्य सर्वशः ।  
आनुकूल्यस्य संकल्पात् प्रातिकूल्यस्य वर्जनम् ।  
हिंसाद्यपायविरतिः उक्ता सर्वेषु जन्तुषु ॥  
" अङ्गसामग्र्यसम्पत्तेः अशक्तेश्चापि कर्मणाम् ।  
अधिकारस्य चासिद्धेः देशकालगुणक्षयात् ॥  
उपाया नैव सिध्यन्ति ह्यपायाः बहुलास्तथा ।  
इति या गर्वहानिस्तत् दैन्यं कार्पण्यमुच्यते " (ल.तं. 17.69)  
उपायान्तरदौष्कर्यात् तन्निवृत्तिर्हि सूचिता । (14)  
अकिंचनाधिकारित्वं प्रपत्तेरपि सूचितम् ॥  
" शक्तेः सूपसदत्वाच्च कृपायोगाच्च शाश्वतात् ।  
ईशेशितव्यसम्बन्धात् अनिदंप्रथमादपि ।  
रक्षिष्यत्यनुकूलान् नः इति या सुदृढा मतिः ।  
स विश्वासो भवेच्छक! सर्वदुष्कृतनाशनः ॥ " (ल.त. 17.71)  
स्वरक्षायोग्यतां ज्ञात्वा प्रपत्तव्यस्य युक्तितः ।  
रक्षिप्यतीति विश्वासात् अभीष्टोपायकल्पनम् ॥  
“करुणावानपि व्यक्तं शक्तः खाम्यपि देहिनाम् ।  
अप्रार्थितो न गोपायेत् इति तत्प्रार्थना मतिः ।  
गोपायिता भवेत्येवं गोप्तृत्ववरण स्मृतम् "। (ल.तं. 17.73)  
याच्ञापर्यवसायित्वं प्रपत्तेरत इष्यते ॥  
प्रपत्तेस्तु प्रपत्तव्यप्रसादद्वारता तथा । (20)  
\- " तेन संरक्ष्यमाणस्य फले स्वाम्यवियुक्तता।  
केशवार्पणपर्यन्ता ह्यात्मनिक्षेप उच्यते "। (ल. ते. 17.74)  
उपाये च फले चैवं स्वप्रयत्ननिवर्तनम् ।  
स्वाम्यायत्तमिति व्यक्तम् ; निक्षेपस्याङ्गिता तथा ।  
आर्तप्रपत्तावित्येषाम् अङ्गानां सन्निधिः तथा ।  
दृप्तप्रपत्तावेतानि भविष्यन्त्युत्तरोत्तरम् ॥  
\- आर्तदृप्तविभागस्तु श्रीमद्रामायणोदितः-  
“आतों वा यदि वा दृप्तः परेषां शरणागतः ।  
अरिः प्राणान् परित्यज्य रक्षितव्यः कृतात्मना" (रा.यु.)  
\- यस्य देहान्तरकृते शोको दृप्तः स उच्यते । (25)  
यस्तु प्रारब्धदेहेऽपि शोचत्यार्तः स उच्यते।  
आर्तदृप्तविभागेन प्रपत्तिरियमुच्यते ॥  
\- साधनं भगवत्प्राप्तौ स एवेति स्थितिः दृढा ।  
साध्यभक्तिः स्मृता सैव प्रपत्तिरिति गीयते ॥ (27)  
इमं चार्थमभिप्रेत्य वचो भागवते यथा-  
“प्रपन्नश्चातको यद्वत् प्रपत्तव्यः कपोतवत् ।"  
रक्ष्यरक्षकयोरेतत् लक्षणं लक्ष्यमेतयोः ।  
\- प्रपतिरपि सामान्यात् शास्त्रेऽन्यत्र प्रपञ्चिता ।  
“यत् येन कामकामेन न साध्यं साधनान्तरैः ।  
मुमुक्षुणा यत् सांख्येन योगेन (कर्मणा) न च भक्तितः । (30)  
प्राप्यते परमं धाम यतो नावर्तते पुनः ॥  
तेन तेनाप्यते तत्तत् न्यासेनैव महामुने ! ।"  
\- साधनान्तरदुस्साधं प्राप्य यल्लोकवेदयोः ।  
सुखेन प्राप्यते (साध्यते) येन सा प्रपतिरिति स्थितिः ॥ (32)  
इति श्रीगुरुवरवात्स्यवरदाचार्य विरचिते  
प्रपन्नपारिजाते स्वरूपपद्धतिः द्वितीया  
\- अधिकारिपद्धतिः तृतीया  
\- अनन्योपायशक्तस्य प्राप्येच्छोरधिकारिता।  
प्रपत्तौ सर्ववर्णस्य सात्त्विकत्वादियोगतः (गिनः) ।  
“सा हि सर्वत्र सर्वेषां सर्वकामफलप्रदा” (सन. सं)  
इति सर्वफलप्राप्तौ सर्वेषां विहिता यतः ॥  
\- प्रपत्तेर्वाचको मन्त्रः कठवल्ल्यादिषु श्रुतः ।  
अर्थ पुराणे पाद्मे तु पराशरवसिष्ठयोः  
संवादे प्रणवैकार्थः पञ्चविंशतिवर्णकः॥  
ऋष्यादिसहितः साङ्गः भूयोभूयः प्रपञ्च्यते ॥ ४ ॥  
\- तत्र सर्वधिकारत्वं सकृदुच्चार्यता तथा।  
विधीयते तथाऽन्यत्र शास्त्रे भगवताऽपि च ।  
त्रैवर्णिकेतरस्यापि ये तस्मादधिक्रिया।  
धर्मिग्राहकमानेन सिद्धेयं लोकवेदयोः ।  
यथा हि रथकारादेः अग्न्याधानादिवैदिके ।  
यथाऽऽज्यावेक्षणादौ तु मन्त्रे पत्न्याः प्रमाणतः ।  
\- यद्वाऽऽधीतक्रमापायात् खरादेर्वा विलोपतः ।  
द्वयस्य सर्वाधिकृतिः ; सर्वेषां तान्त्रिकं तु वा ॥ ८ ॥  
\- अज्ञ-सर्वज्ञ-भक्तानां प्रपत्तावधिकारिता ॥  
उपायान्तरविज्ञानाशक्तेरज्ञस्य युज्यते  
सदृशोपायवैधुर्यं साक्षाद्भगवतो विदन् ।  
सर्वज्ञः शरणं याति योगमार्गपराङ्मुखः ।  
सर्वकालं प्रेमवशात् भजन् भक्तोऽप्यनन्यधीः ।  
उपायं वाऽप्युपेयं वा क्षमोऽन्यं नावलम्बितुम् ।  
\- जितन्तामन्त्रविवृतौ शौनकेन यदीरितम् ।  
अज्ञसर्वजभक्तानां गतिर्गम्यो भवेद्धरिः"  
\- "इदं शरणमज्ञानाम् इदमेव विजानताम् । (ल. तं\- 17.100)  
इदं तितीर्षतां पारम् इदमानन्त्यमिच्छताम् "  
इति लक्ष्म्या खतन्त्रेऽपि प्रपत्तावनुवर्णितम् ।  
\- आस्तिक्यादिगुणोपेतं शास्त्रं वक्त्यधिकारिणम् ॥ १४ ॥  
यथाऽऽह भगवान् शास्त्रे विष्वक्सेनाय शृण्वते ।  
य एवं शरणं गच्छेत् कृतकृत्यो भविष्यति ।  
एतद्रहस्यं वेदानां पुराणानां च सम्मतम् ।  
गुह्याद्गुह्यं मया प्रोक्तं निगमान्तेषु कीर्तितम्  
नादीक्षिताय वक्तव्यं नाभक्ताय कदाचन ।  
न चाशुश्रूषवे वाच्यं नास्तिकाय कदाच न ।  
गुरुभक्तिर्न यस्यास्ति, बीजपिण्डपदादिषु  
नोपदेशस्तु यस्यास्ति, न वक्तव्य हितार्थिना ।  
इत्युक्तवान् जगन्नाथो द्विरदानन ! मां प्रति ।  
मयाऽपि तव भक्तस्य कथितं यच्छ्रुतं पुरा" ॥ १९ ॥  
इति श्रीगुरुवरवात्स्यवरदाचार्यविरचिते  
प्रपन्नपारिजाते अधिकारिपद्धतिः तृतीया  
\- गुरूपासनपद्धतिः चतुर्थी  
\- संसारोद्विग्नमनसा तापत्रितयभीरुणा।  
विरक्तेनेह चामुत्र फले गम्यो गुरुर्महान् ॥ १ ॥  
परीक्ष्य लोकान् कर्माप्यान् विप्रो निर्विष्णमानसः ।  
कृतेन मोक्षो नास्तीति तज्ज्ञानार्थे गुरुं व्रजेत् ।  
श्रोत्रियं ब्रह्मनिष्ठं तं प्रीणयद्वस्तुभिः प्रियैः ।  
तस्मै प्रशान्तचित्ताय शिष्याय प्रणताय च  
दद्यादष्टाक्षरं सत्यं ब्रह्म नारायणं परम् ।  
तां ब्रह्मयिद्यां प्रवदेदित्येवं श्रुतिराह हि ॥ ४ ॥  
\- गुरोश्शिष्यस्य विद्याया लक्षण कालमेव च ।  
सामान्यतो विशेषाच्च भगवान् शास्त्र उक्तवान् ।  
“त्रिषु वर्णेषु सम्भूतो मामेव शरणं गतः । (सा. तं)  
नित्यनैमित्तिकपरो मदीयाराधने रतः ॥  
आत्मीयपरकीयेषु समो देशिक उच्यते।  
आस्तिको धर्मशीलश्च शीलवान् वैष्णवार्चकः ॥  
गम्भीरश्चतुरो धीरः शिष्य इत्यभिधीयते।  
नानुकूल्यं न नक्षत्रं न तीर्थादिनिषेवणम् ॥ ८ ॥  
न पुरश्चरणं नित्यं जपं वाऽपेक्षते ह्ययम् ।  
नमस्कृत्य गुरून् दीर्धैः प्रणामै स्त्रिभिरादृतः ॥  
\- \- \- \- \- \- \- \- \- \- \- \- \- \- \- \- \- \- -  
गृह्णीयात् मन्त्रराजानं (राजं तं) निधिकांक्षीव निर्धनः ।  
\- परम्परामुपदिशेत् गुरूणां प्रथमं गुरुः ॥  
वाचयित्वा द्वयं साङ्गां प्रपत्ति मानसीं दिशेत् ॥  
\- अनुकांक्षन् सदा शिष्यं गुरुरौरसपुत्रवत् ॥ ११ ॥  
विद्वान् (विद्यां) समाहितो भूत्वा ग्राहयेदुपधिं विना ।  
\- तथौपनिषदीं विद्यां विश्वासज्ञानवर्धिनीम् ॥  
अन्यामाध्यात्मिकीं विद्यां शिष्यावस्थानुरूप्यतः ।  
तस्मै प्रशान्तचित्ताय कृपया निस्पृहो वदेत् ॥ १३ ॥  
\- दत्त्वा तु दक्षिणां तस्मै यथाशक्ति यथाविधि ।  
तमर्चयेद्यथाकालं हितं (प्राध्वं) चास्य समाचरेत् " ॥ १४ ॥  
गुरोर्वैभवमाख्याति जयाख्या(तथान्या ?)ऽपि च संहिता-  
“गुरुरेव परं ब्रह्म गुरुरेव परं धनम् ॥  
गुरुरेव परा विद्या गुरुरेव परायणम् ।  
गुरुरेव परः कामो गुरुरेव परा गतिः ॥  
यस्मात्तदुपदेष्टाऽसौ तस्माद् गुरुतरो गुरुः ।  
अर्चनीयश्च वन्द्यश्च कीर्तनीयश्च सर्वदा ॥  
ध्यायेजपेन्नमेद्भक्त्या भजेदभ्यर्चयेन्मुदा ।  
उपायोपेयभावेन तमेव शरणं व्रजेत् ॥  
इति सर्वेषु वेदेषु सर्वशास्त्रेषु सम्मतम् ।  
एवं द्वयोपदेष्टारं भावयेद् बुद्धिमान् धिया ॥  
शरीरं वसु विज्ञानं वासः कर्म गुणानसून् ।  
गुर्वर्थं धारयेत् यस्तु स शिष्यो नेतरः स्मृतः ॥ २० ॥  
नारायणोऽपि विकृतिं याति गुरोः प्रच्युतस्य दुर्बुद्धेः ।  
कमलं जलादपेतं शोषयति रविर्न तोषयति ॥ २१ ॥  
यो विष्णोः प्रतिमाकारे लोहभावं करोति च ।  
यो गुरौ मानुषं भावं उभौ नरकपातिनौ ॥ २२ ॥  
सामान्यतो विशेषाच्च यस्मात् (यस्तु) धर्मान् सनातनान् ।  
आचिनोति स आचार्यः तस्मै द्रुह्येन्न किंचन ॥ २३ ॥  
'गु' शब्दस्त्वन्धकाराख्यो 'रु' शब्दस्तन्निरोधकः ।  
अन्धकारनिरोधित्वात् गुरुरित्यभिधीयते” ॥ २४ ॥  
\- मनुरप्याह भगवान् ‘वन्द्यो बालोऽपि मन्त्रदः' ।  
ज्यैष्ठ्यं वेदार्थविज्ञानात् विप्राणामिति चोदितम् ॥  
“अध्यापयामास पितॄन् शिशुराङ्गिरसः कविः ।  
पुत्रका इति होवाच ज्ञानेन परिगृह्य तान् ॥ (म. 2\. 151)  
ते तमर्थमपृच्छन्त देवान् आगतमन्यवः ।  
देवाश्चैतान् समेत्योचुः, न्याय्यं वश्शिशुरुक्तवान् ।  
बालोऽपि विप्रो वृद्धस्य पिता भवति मन्त्रदः ।  
अज्ञं हि बालमित्याहुः पितेत्येव च मन्त्रदम् ॥  
न हायनैर्न पलितैः न च वित्तैः (न वित्तेन) न बन्धुभिः ।  
ऋषयश्चक्रिरे धर्मं योऽनूचानः स नो महान् ॥  
विप्राणां ज्ञानतो ज्यैष्ठ्यं क्षत्रियाणां तु वीर्यतः ।  
वैश्यानां धनतो ज्यैष्ठ्यं शुदाणामेव जन्मतः " ॥ ३ ॥  
गुरोश्च गुरवः सर्वे पूजनीया विशेषतः ।  
गुरुदारसुतादौ तु गुरुववृत्तिमाचरेत् ॥ ३१ ॥  
\- धर्मव्यतिक्रमः (नियमातिक्रमः) स्याच्चेत् गुरुर्बोध्यो रहस्यपि ।  
पतनीयं गुरोः कर्म य यद्यशवपमपोहितुम्  
बोधनाद्दैवभजनात् सत्संगपरिषेवणात्  
सद्गुरुनुपसेवेत हित्वा तदनुवर्तनम् ॥  
तस्यापि हितमाकांक्षन मुच्यते नात्र संशयः ।  
\- यदि शिष्यः पतेन्मार्गात् तं प्रयत्नेन वारयेत् ॥  
श्रियः पत्युः पदाम्भोजे गुरुर्याचेत तद्धितम् ।  
प्रसादयेद्भागवतान् आत्मनापि तमुद्धरेत् ॥  
तेन सम्भाषणादीनि वर्जयेदनिवर्तने ।  
\- न निश्वासमपि व्यक्तं विसृजेद्गुरुसन्निधौ ॥ ३६ ॥  
'गुरोर्यत्र परीवादो निन्दा वाऽपि प्रवर्तते । (मनु. 2 201)  
कर्णौ तत्र पिधातव्यौ गन्तव्यं वा ततोऽन्यतः" ॥ ३७ ॥  
आचार्यस्य प्रसादेन मम सर्वमभीप्सितम् ।  
प्राप्नुयामिति विश्वासो यस्यास्ति स सुखी भवेत् ॥ ३८ ॥  
\- येनैव गुरुणा यस्य न्यासविद्या प्रदीयते ।  
तस्य वैकुण्ठदुग्धाब्धिद्वारकाः सर्व एव सः ॥ ३९ ॥  
ऐहिकामुष्मिकं सर्वं गुरुरष्टाक्षरप्रदः ।  
इत्येवं ये न मन्यन्ते त्यक्तव्यास्ते मनीषिभिः ॥ ४० ॥  
“एकाक्षरप्रदातारमाचार्यं योऽवमन्यते । (अत्रि सं.)  
श्वानयोनिशतं प्राप्य चण्डालेष्वभिजायते " ॥ ४१ ॥  
\- महावराहो भगवानाह जन्माब्धितारणे ।  
नावं नृतनुम् , आत्मानं अनुकूलानिलं, गुरुम् ।  
कर्णधारम् ; अतो देही गुरुणा संसृति तरेत् ॥ ४३ ॥  
नृदेहमाद्यं प्रतिलभ्य दुर्लभं प्लवं सुकल्यं गुरुकर्णधारकम् ।  
मयाऽनुकूलेन नभस्वतेरितं पुमान् भवाब्धि न तरेत् , स  
हात्महा ॥"  
इति श्रीगुरुवरवात्स्यवरदाचार्यविरचिते  
प्रपन्नपारिजाते गुरूपासनपद्धतिः चतुर्थी  
\- भगवत्परिचर्यापद्धतिः पञ्चमी  
\- एवं गुरुप्रसादेन शेषत्वज्ञानपूर्वकम् ।  
देवतान्तरवन्नित्यं शब्दादीनपि कुत्सयन् ॥  
विष्णुप्राप्तिफलाकांक्षी भक्त्युपायो हि (ऽपि?) वैष्णवः ।  
\- एकान्ती तु विनिश्चित्य देवताविषयान्तरैः ॥ २॥  
भक्त्युपायं समं कृष्णप्राप्तौ कृष्णैकसाधनः ।  
\- देवतान्तरशब्दादिभक्तिकृष्णाख्यहेतुषु ।  
साम्यकृत् परमैकान्ती हरौ स्वामीति बुद्धिमान् ।  
किं कुर्वाणः सदाकालं भगवत्पादपद्मयोः ॥  
शेषत्वमात्मनो जानन् सार्थयन् कालमाक्षिपेत् ।  
\- विज्ञाय मूलमन्त्रार्थं द्वयैकार्थतया गुरोः ॥  
तदेकशरणो भूत्वा हरिं तेन समर्चयेत् ।  
\- "त्रैकाल्यमर्चनं कुर्यात् मूलमन्त्रेण श(भ)क्तितः ॥ ६ ॥  
सर्ववेदान्तसारार्थः संसारार्णवतारणः ।  
मन्त्राणां परमो मन्त्रो गुद्यानां गुह्यमुत्तमम् ॥  
पवित्राणां पवित्रं च मूलमन्त्रः सनातनः ।  
मुमुक्षूणां सदा जप्यं भुक्तिमुक्तिफलप्रदम् ॥  
वैष्णवानां सदा जप्यं भक्तिज्ञानविवर्धनम् ।  
मन्त्राणामाश्रयं दिव्यं सर्वपापप्रणाशनम् ॥  
समाहितमना भूत्वा जपं कुर्यादतन्द्रितः" ।  
इत्थं गजाननादीनां श्रीमत्सेनेशशासनात् ॥  
अनेन वैष्णवः कुर्यात् हरेरर्चादिकं सदा ।  
\- द्वयेन वार्चनं कुर्यात् गुरुवन्दनपूर्वकम् ॥ ११ ॥  
\- कृतलक्षण एवायं अर्चयेद्वैष्णवो हरिम् ।  
व्यासस्तु भगवानाह "वर्णैस्तु कृतलक्षणैः ॥  
अर्चनीयश्च सेव्यश्च पूजनीयश्च माधवः ।"  
लक्षणं द्विविधं प्रोक्तं बाह्यमाभ्यन्तरं तथा ॥ १३ ॥  
शङ्खचक्रादिकं बाह्यं अन्यद्रागाद्यपेतता ।  
\- तथा च सर्वोपनिषत्सिद्धं चक्रादिधारणम् ॥  
अथर्वोपनिषद्व्यक्तं विदधाति विपश्चिताम् ।  
" दक्षिणे तु भुजे विप्रो विभृयाद्वै. सुदर्शनम् ॥ १५ ॥  
सव्ये तु शङ्ख बिभृयात् इति ब्रह्म(वेद)विदो विदुः ।"  
तत्र (अत्र) श्रुतित्वसन्देहे खिलमन्त्रोऽपि तत्समः ॥  
महत्परिग्रहान्नास्ति सन्देह इति चेत्-समम् ।  
\- तथा पुराणमाग्नेयं क्रोशत्युद्बाहु चाप्युत(?) ।  
“पञ्चायुधानि धार्याणि भक्तिश्रद्धोपबृंहितैः ।  
ललाटे मूर्ध्नि हृद्बाह्वोः एकत्रैकं पृथक् पृथक् ॥  
ललाटे तु गदा धार्या मूर्ध्नि चापं ततः परम् ।  
नन्दकं चैव हृन्मध्ये शङ्खचक्रे भुजद्वये ॥ १९ ॥  
\- लोहैरनलसंतप्तैः तत्तन्मन्त्राधिवासितैः ।  
अङ्कयेत् ," वृद्धमनुरप्येतदाहाऽऽदराद्यथा ॥  
“ऊर्ध्वपुण्ड्रं तथा चक्र नित्यं धारयते नरः ।  
शुभानि तस्य वर्धन्ते त्वशुभं तु प्रणश्यति” ॥ २१ ॥  
\- काल उक्तो भगवता शास्त्रे चक्रादिधारणे ।  
उत्तमः षोडशादर्वाक् पञ्चविंशात् तु मध्यमः ||  
अतः परं वै ह्यधम इति कालव्यवस्थितिः ।  
विना तु वार्षिकान् मासान् सर्वे मासाः शुभावहाः ॥ २३ ॥  
\- स्थान प्रमाणं द्रव्यं च पाञ्चरात्रे विशेषतः ।  
विहितं तत्प्रकारेण धारयेदूर्ध्वपुण्ड्रकम् ॥  
प्रशस्ते पर्वतापादौ जातया श्वेतमृत्स्नया ।  
ऊर्ध्वपुण्ड्रं द्विजैः कार्यं वैष्णवैस्तु विशेषतः ॥ २५ ॥  
विमलान्यूर्ध्वपुण्ड्राणि सान्तरालानि यो नरः ।  
करोति विमलं तेषु मन्दिरं मे करोति सः ॥ २६ ॥  
\- रागाद्यपेतं हृदयं वागदुष्टाऽनृतादिना ।  
हिंसादिरहितः कायः केशवाराधनं त्रयम् ॥  
“अहिंसा प्रथमं पुष्पं पुष्पमिन्द्रियनिग्रहः ।  
सर्वभूतदया पुष्पं क्षमा पुष्पं विशेषतः ॥  
ज्ञानं पुष्पं तपः पुष्पं ध्यानं पुष्पं तथैव च ।  
सत्यमष्टविधं पुष्पं विष्णोः प्रीतिकरं भवेत् " ॥ २९ ॥  
\- एवमाभ्यन्तरैर्बाद्यैः चिह्नैर्भूषितविग्रहः ।  
स्नातस्तीर्थेषु विधिवत् कृतदेवादितर्पणः ॥  
अष्टोत्तरशतं जप्त्वा मूलमन्त्रमतन्द्रितः ।  
सांस्पर्शिकं द्रव्यजातं तथैवाऽऽभ्यवहारिकम् ॥  
अप्यौपचारिक कृत्वा यागभूमेरलंकृतिम् ।  
यतीन्द्रोदितनित्योक्तक्रमेणैव यजेद्धरिम् ॥ ३२ ॥  
\- प्रदक्षिणनमस्कारैः स्तोत्रैरेकान्तिसम्मतैः।  
यथा मृत्यो महाराज प्रीणयेत् प्रेमविह्वल.,  
तथाऽऽत्मस्वामिनं देवं प्रीणयेदुपधिं विना।  
\- महावराहो भगवान् अगस्त्याय यदुक्तवान्  
भक्त्यङ्गजातं तत् कुर्यात् यथाकालं समाहितः-  
“ मद्भक्तजनवात्सल्यं पूजायां चानुमोदनम् । (गारु, पु. 219)  
स्वयमभ्यर्चनं चैव मदर्थे दम्भवर्जनम् ।  
मत्कथाश्रवणे भक्तिः स्वरनेत्राङ्गविक्रिया  
ममानुस्मरणं नित्यं यच्च मां नोपजीवति  
भक्तिरष्टविधा ह्येषा यस्मिन् म्लेच्छेऽपि वर्तते ।  
स विप्रेन्द्रो मुनिः श्रीमान् स यतिः स च पण्डितः ।  
तस्मै देयं ततो ग्राह्यं स च पूज्यो यथा ह्यहम् ॥ ३८ ॥  
\- एबमर्चावतारं तु यजेच्छौनकवाक्यतः-,  
“ सुरूपां प्रतिमां विष्णोः प्रसन्नवदनेक्षणाम् । (वि. ध. 103)  
कृत्वाऽऽत्मनः प्रीतिकरीं सुवर्णरजतादिभिः ।  
तस्यां ब्रह्म समारोप्य मनसा तन्मयो भवेत् ।  
तामर्चयेत् तां प्रणमेत् तां यजेत् तां विचिन्तयेत् ।  
विशत्यपास्तदोषस्तु तामेव ब्रह्मरूपिणीम् ॥" (41)  
\- न किञ्चिदप्य (यत्किञ्चिदपि) कुर्वाणो विष्णोरायतने वसेत् ।  
विष्ण्वालये वसेन्नित्यं कुर्यात्तत्कर्म भक्तितः (शक्तितः) ।  
यद्बलं (कर्म) मन्दिरं (रे ?) विष्णोः यदलङ्कारकं प्रियम् ।  
भोगोपयुक्तं वा किञ्चित् कुर्यान्नोपायबुद्धितः ॥ ४३ ॥  
\- “ यन्मुहूर्त क्षणं वाऽपि वासुदेवो न चित्यते । (व. पु.)  
सा हानिः तन्महच्छिद्रं सा भ्रान्तिः सा च विक्रिया" ॥४४॥  
" एकस्मिन्नप्यतिक्रान्ते मुहूर्ते ध्यानवर्जिते ।  
दस्युभिर्मुषितेनेव युक्तमाक्रन्दितुं भृशम् ” ॥ ४५ ॥  
"आलोड्य सर्वशास्त्राणि विचार्य च पुनः पुनः। (भा.अनु.185-178)  
इदमेकं सुनिष्पन्नं ध्येयो नारायणः सदा" ॥ ४६ ॥  
इति श्रीगुरुवरवात्स्यवरदाचार्यविरचिते  
प्रपन्नपारिजाते भगवत्परिचर्यापद्धतिः पञ्चमी  
\- भगवत्परिजनोपासनापद्धतिः षष्ठी  
\- अथ लक्ष्मीः समभ्यर्च्या भूमिनीलादिभिस्सह ।  
सूत्रवत्यादिभिश्चैव प्रपन्नेन विशेषतः ॥  
गुरूणां विश्रमस्थानं ईशानां जगतोऽस्य च ।  
महिषी देवदेवस्य दिव्या नित्यानपायिनी ॥ २ ॥  
\- यथाऽऽह भगवांच्छास्त्रे विष्वक्सेनाय शृण्वते-  
“ लक्ष्म्यां मयि च युष्मासु भक्तो यो भुवि दुर्लभः " ॥ ३ ॥  
\- अनन्तरं हरेः सर्वैः उपचारैः समाहितः ।  
तद्वत् समर्चयेत् देवीं देवदेवस्य वल्लभाम् || ४ ॥  
\- अस्या वैभवमाख्याति तत्त्वतो हि (रत्ने) यथा हरिः ।  
परव्यूहादिकान् पञ्च प्रकारान् आत्मनो वदन्-  
" तथा लक्ष्म्याः स्वरूपं व वक्ष्ये शृणु समाहितः । (वि. सं.)  
गुणतश्च स्वरूपेण व्याप्तिस्साधारणी मता ॥  
मया यथा जगत् व्याप्तं खरूपेण स्वभावतः ।  
तया व्याप्तमिदं सर्वं नियन्त्री च तथेश्वरी ॥  
मया व्याप्ता तथा साऽपि तया व्याप्तोऽहमीश्वरः ।  
मम तस्याश्च सेनेश ! वैलक्षण्यमिदं शृणु ॥  
मच्छेषभूता सर्वेषामीश्वरी वल्लभा मम ।  
तस्याश्च जगतश्चाहमीश्वरो वेदविश्रुतः ॥  
अस्या मम च शेषं हि विभूतिरुभयात्मिका ।  
इति श्रुतिशिरस्सिद्धं मच्छास्त्रेष्वपि मानद ॥  
तथा भूमिश्च नीला च शेषभूते मते मम ।  
तथाऽऽत्मनां च सर्वेषां ज्ञानतो व्याप्तिरिष्यते ॥  
खरूपतस्तु न तयोः व्याप्तिर्वेदान्तपारग!"।  
\- अस्मिन् शास्त्रे यथाऽन्यत्र तथा लक्ष्मीरपि स्वयम् ।  
स्वस्य नाथस्य सम्बन्धं व्याप्तिमैश्वर्यमाह च-  
“ अपृथग्भूतशक्तित्वात् ब्रह्माद्वैतं तदुच्यते ॥ (ल. त. 2\. 11.)  
तस्य या परमा शक्तिः ज्योत्स्नेव हिमदीधितेः ।  
सर्वावस्थागता देवी स्वात्मभूताऽनपायिनी ॥  
अहन्ता ब्रह्मणस्तस्य साऽहमस्मि सनातनी।  
आत्माऽस्मि सर्वभूतानां अहम्भूतो हरिः स्मृतः॥ (ल. तं. 17.)  
अहन्ता सर्वभूतानां साऽहमस्मि सनातनी।  
येन भावेन भवति वासुदेवः सनातनः ॥  
भवतस्तस्य देवस्य स भावोऽहमितीरिता ।  
भवद्भावात्मकं ब्रह्म ततस्तच्छाश्वतं पदम् ॥  
भवन् नारायणो देवो भावो लक्ष्मीरहं परा ।  
लक्ष्मीनारायणाख्यं तत् ततो ब्रह्म सनातनम् ॥  
अहंतया समायुक्तो (क्रान्तो) ह्यहमर्थः प्रसिद्ध्यति ।  
अहमर्थसमुत्था च साऽहन्ता परिकीर्तिता ॥  
अन्योन्यस्या(नेना)विनाभावात् अन्योन्येन समन्वयात् ।  
तादात्म्यं विद्धि संबन्धं मम नाथस्य चोभयोः" ॥ २०॥  
\- पराशरस्तु भगवान् आहैनां ब्रह्मरूपिणीम्-  
“ नित्यैवैषा जगन्माता विष्णोः श्रीरनपायिनीय  
यथा सर्वगतो विष्णुः तथैवेयं द्विजोत्तम ! ।  
देवतिर्यङ्मनुष्येषु पुन्नामा भगवान् हरिः ॥  
स्त्रीनाम्नी लक्ष्मीमैत्रेय ! नानयोर्विद्यते परम्"।  
\- अपराधैकसक्तानां अनर्हाणां चिरं नृणाम् ॥  
भर्तुराश्रयणे पूर्वं स्वयं पुरुषकारताम् ।  
वाल्लभ्येनानुतिष्ठन्तीं वात्सल्याद्युपबृंहिणीम् ॥  
उपायसमये भर्तुः ज्ञानशक्त्यादिवर्धिनीम् ।  
मुक्तानां भोगवृद्ध्यर्थं सौन्दर्यादिविवर्धिनीम् ॥  
आकारत्रयसम्पन्नां अरविन्दनिवासिनीम् ॥  
अशेषजगदीशित्रीं वन्दे (अर्चेत् ?) वरदवल्लभाम् "  
83, तथा भूमि च नीलां च देवीश्चान्याः सहस्रशः ।  
नित्यसूरिप्रधानांश्च तत्तन्मन्त्रैः समर्चयेत् ॥ २७ ॥  
\- यद्धस्तवेत्रवगं जगत् चिदचिदात्मकम् ।  
विष्णेरमात्यं सेनेशं परिवरैस्समर्चयेत् ॥२८॥  
ये नित्यसूरयोऽनन्तगरुडाद्याः। सहस्रशः ।  
परिवारैः सहैतांश्च चक्रादीन्यायुधानि च ॥ १९ ॥  
85, देव्यश्च सूत्रवत्याद्याः या लक्ष्म्याः परिचारिकाः ।  
ताश्च तत्परिवारं च पूजयेत् तदनु क्रमात् ॥ ३० ॥  
86, भजन्तो (न्ते) ये तथा विष्णोरागता मन्दिरे पुरा ।  
विनाऽभिधानं नित्येषु नोपास्यास्ते मुमुक्षुभिः ॥  
\- ब्रह्मरुद्रार्जुनव्याससहस्रकरमार्गवाः ।  
ककुत्स्थात्रेयकपिलबुद्धाद्या ये सहस्रशः ॥  
शक्त्यावेशावतारास्ते विष्णोस्तत्कालविग्रहाः ।  
अनुपास्याः मुमुक्षूणां यथेन्द्राग्न्यादिदेवताः ॥ १३ ॥  
\- यथा भगवतैवोक्तं विष्वक्सेनाय शृण्यते ।  
अधिकृत्य मुमुक्षूणामनुपास्यान् विशेषतः-  
"अनर्च्यानपि वक्ष्यामि प्रादुर्भावान् यथाक्रमम् ।  
चतुर्मुखस्तु भगवान् सृष्टिकार्ये नियोजितः ।  
शङ्कराख्यो महान् देवः संहारे विनियोजितः ।  
मोहनार्थे तथा बुद्धः व्यासश्चैव महान् ऋषिः ।  
वेदानां व्यसने तत्र देवेन विनियोजितः ।  
अर्जुनो धन्विनां श्रेष्ठो जामदग्न्यः प्रतापवान् ।  
वसूनां पावकश्चापि वित्तेशश्च तथैव च ।  
\- यद्यद्विभूतिमत् सत्त्वं श्रिया जुष्टं विशेषतः  
रागद्वेषविहीनं तु स्वतो बलवदुल्बणम् ।  
तत्तत् अंशं विजानीयात् मम कार्यार्थमादरात् ॥  
एवमाद्यास्तु सेनेश ! प्रादुर्भावैरधिष्ठिताः ।  
जीवात्मानः सर्व एते नोपास्या वै मुमुक्षुभिः ॥  
आविष्टमात्रास्ते सर्वे कार्यार्थममितद्युते ।  
अनर्च्याः सर्व एवैते विरुद्धत्वान्महामते ! ।  
अहंकृत्युिताश्चैते जीवमिश्रा ह्यधिष्ठिताः  
\- प्रादुर्भावास्तु मुख्या ये मदंशत्वाद्विशेषतः ।  
अजहत्स्वस्वभावा हि दिव्याप्राकृतविग्रहाः ।  
दीपाद्दीपा इवोत्पन्ना जगतो रक्षणाय ते ।  
अर्च्या एव हि सेनेश ! संसृत्युत्तरणाय वै ।"  
\- यथाह भगवान् व्यासः पुराणे च पराशरः-  
" ब्रह्माणं शितिकण्ठं च याश्चान्या देवतास्तु ताः ॥  
प्रतिबुद्धा न सेवन्ते यस्मात् परिमितं फलम् " ॥ (भा. शा. 350)  
'अन्ये तु पुरुषव्याघ्र ! चेतसो ये व्यपाश्रयाः ।  
अशुद्धास्ते समस्तास्तु देवाद्याः कर्म योनयः ” ॥ 46 ॥(वि. पु. 6.7.77)  
इति श्रीगुरुवरवात्स्यवरदाचार्यविरचिते  
प्रपन्नपारिजाते भगवत्परिजनोपासनापद्धतिः षष्ठी  
\- भगवदुपासनापद्धतिः सप्तमी  
\- श्रुतार्थसंशयोच्छित्यै बोधनाय परस्परम् ।  
साधवस्त्वभिगन्तव्याः सन्तः सङ्गस्य भेषजम् ॥ १ ॥  
\- यथाह भगवान् व्यासो विषयत्यागभेषजम्-  
'सङ्गः सर्वात्मना त्याज्यः स चेत् त्यक्तुं न शक्यते ॥  
साधवस्त्वभिगन्तव्याः सन्तः सङ्गस्य भेषजम् ।  
\- विचिकित्सा यदा तु स्यादात्मनः कर्मवृत्तयोः ।  
तत्र सम्मर्शिनो युक्ताः ये विप्राः सत्पथे स्थिताः ।  
तेषां समीपं विनयात् उपेत्यार्थं तु शिक्षयेत् ॥  
\[यदि नाम ततः शिक्षां तत्र लब्धुं न शक्नुयात् । ?\]  
यथा ते तत्र वर्तेरन् तथा वर्तत सात्त्विकः ॥ ५ ॥  
\- अभिगन्तव्याः सन्तो यद्यपि कुर्वन्ति नैकमुपदेशम् ।  
यास्तेषां स्वैरकथाः ता एव भवन्ति शास्त्राणि ॥ ६ ॥  
\- शौनकस्तु यथा प्राह साधूनां दर्शने फलम् -  
“ सुदूरमपि गन्तव्यं यत्र भागवताः (तः) स्थिताः (तः) ।  
प्रयत्नेनापि द्रष्टव्याः (न्यः) तत्र सन्निहितो हरिः।"  
\- इममेवार्थमाह स्म नारदः शौनकाय वै--  
“पापावसानमिच्छद्भिः नित्यं विष्णुपरायणैः ।  
सुदूरमपि गत्वा च द्रष्टव्या लोकपावनाः ॥ ९ ॥  
साधूनां दर्शनं पुण्यं तीर्थभूता हि साधवः ।  
कालेन फलते तीर्थं सद्यः साधुसमागमः" ॥१०॥ (वि.ध।  
\- शुकोऽपि भगवानाह " सतां तु गुणकीर्तनम् ।  
चिरकालार्जितस्यैतत् श्रुतस्यैव फलं यथा-----  
श्रुतस्य पुंसां सुचिरश्रमस्य नन्वञ्जसा सूरिभिरीरितोऽर्थः ।  
यत् तद्गुणानुस्मरणं मुकुन्दपादारविन्दं हृदयेषु येषाम्॥ (श्रीभाग)  
\- सद्भिर्गृहागताः सन्तः पूजनीया विशेषतः ।  
प्रियवाक्यैः तथाऽर्ध्याद्यैः भोगैरिष्टैर्यथोचितैः ॥ १३ ॥  
“ न कांस्ये धावयेत् पादौ” (मनु) इति स्मृत्याऽन्यभाजने ।  
मृण्मयादौ क्षालयेत यथाह भगवान् शुकः-  
“ 'व्यालालयद्रुमा ह्येते ऽप्यरिक्ताखिलसम्पदः ।  
ये गृहास्तीर्थपादीयपादतीर्थ (पादोदक) विवर्जिताः ॥ १५ ॥  
सर्वेषामेव पापानां प्रायश्चित्तं मनीषिभिः ।  
निर्णीतं भगवद्भक्तपादोदकनिषेवणम् ॥ १६ ॥  
तत्तीर्थं शिरसा धार्यं तथाङ्गैश्चक्षुरादिभिः ।  
पेयमन्तर्यथा सोमे तत्र नाचमनक्रिया ॥  
“ पीते पादोदके (पिबेत् पादोदकं) विष्णोः वैष्णवानां विशेषतः ।  
तत्र नाचमनं कुर्यात् यथा सोमे द्विजोत्तमः ॥" (व. पु. 45)  
नारदस्या तिथेः पादौ सर्वासां मन्दिरे स्वयम् ।  
कृष्णः प्रक्षाल्य पाणिभ्यां पपौ पादोदकं मुनेः ॥ १९ ॥  
\- भोगैरिटैश्च शास्त्रीयैः तोषयेद्वैष्णवान् गृहे ।  
त्रिविधज्ञान (त्याग) पूर्वं तु शेषत्वज्ञानवृद्धये ॥ २० ॥  
भुक्तवत्सु तथा तेषु शेषं भुञ्जीत सात्त्विकः ।  
यदुच्छि (यज्ञशि) ष्टाशिनस्सन्तो मुच्यन्ते सर्वकिल्बिषैः ॥  
'ते त्वधं भुञ्जते पापाः ये पचन्त्यात्मकारणात् ।'  
\- तैश्च सम्भाषणादीनि भगवान् शास्त्र उक्तवान् -  
" वेदशास्त्ररथारूढाः ज्ञानखड्गधरा द्विजाः ।  
कीडार्थमपि यद्ब्रूयुः स धर्मः परमो मतः”  
वासुदेव प्रपन्नानां यान्येव चरितान्यपि ।  
तान्येव धर्मशास्त्राणीत्येवं वेदविदो विदुः ॥ २४ ॥  
वीक्षणादेव शुद्ध्यन्ति वैष्णवानां हि मानवाः ।  
तथा न तीर्थैश्शुध्यन्ति शौनकस्तु यथोक्तवान्-  
“ न शुध्यति तथा जन्तुः तीर्थवारिशतैरपि । (वि. ध ?)  
लीलयैव यथा भूप ! वैष्णवानां हि वीक्षणैः ॥"  
" वरं हुतवहज्वालापञ्जरान्तर्व्यवस्थितिः ।  
न शौरिचिन्ताविमुखजनसंवासवैशसम् ॥" (वि. ध.)  
" ये तु भागवतान् अङ्गैः स्पृशन्त्युपविशन्ति च ।  
पश्यन्त्यपि च शृण्वन्ति दासस्तेषां महामुने ! ॥"  
" सद्भिरेव सहासीत सद्भिः कुर्वीत सङ्गमम् ।  
सद्भिर्विवादं मैत्री च नासद्भिः किंचिदाचरेत् ” (वि. ध. 2-8)  
यथा पतित्वा सन्मध्ये ययातिः पुनराप्तवान् ।  
स्वपदं तत् तथा सत्यु पतितो न विमुह्यति ॥ ३० ॥  
इति श्रीगुरुवरवात्स्यवरदाचार्यविरचिते  
प्रपन्नपारिजाते सदुपासनपद्धतिः सप्तमी  
\- विहितव्यवस्थानपद्धतिः अष्टमी  
\- विहितेषु व्यवस्थानं प्रपन्नानां प्रपञ्च्यते ।  
103, शृतिस्मृत्यादिविहितमनुष्ठेयं तु नैत्य(ष्ठि)कम् ॥  
" श्रुतिस्मृतिर्ममैवाज्ञे "त्याह लक्ष्मीपतिर्यतः ।  
\- प्रपन्नस्तु विशेषेण शास्त्रेषु विहितान्यपि ॥  
कुर्यात् स्रग्बन्धनादीनि कर्माणि श्रीपतेः सदा ।  
105, यथा लक्ष्म्या स्वतन्त्रेऽपि शक्रायोक्ताऽनुपृच्छते ।  
न्यासविद्यकनिष्ठस्य विहितेषु व्यवस्थितिः ।  
“ उपायापायसन्यासी (त्यागी) मध्यमां वृत्तिमाश्रितः ॥  
रक्षिप्यतीति निश्चित्य निक्षिप्तस्व-स्वगोचरः ।  
बुध्येत देवदेवं तं गोप्तारं पुरुषोत्तमम् ॥ (ल. सं. 17\. 82.)  
शक्रः-उपायापाययोर्मध्ये कीदृशी स्थितिरम्बिके ।  
उपायापायतामेव क्रिया सर्वाऽवलम्बते ॥  
स्वीकारे व्यतिरेके या निषेधविधिशास्त्रयोः ।  
दृश्यते कर्मणो व्यक्तमुपायापायरूपता ॥  
श्रीः-त्रिविधां पश्य देवेश! कर्मणो गहनां गतिम् ।  
निषेधविधिशास्त्रेभ्यः तां (त्रि) विधां च निबोध मे ॥  
अनर्थसाधनं किंचित् किंचिच्चाप्यर्थसाधनम् ।  
अनर्थपरिहाराय किंचित् कर्मोपदिश्यते ॥  
त्रैराश्यं कर्मणामेवं विज्ञेयं शास्त्रचक्षुषा ।  
उपायोपायसंज्ञौ तु पूर्वराशी परित्यजेत् ॥  
तृतीयो द्विविधो राशिः अनर्थपरिहारकः ।  
प्रायश्चित्तात्मकः कश्चित् उत्पन्नानर्थनाशनः ॥  
तमंशं नैव कुर्वीत मनीषी पूर्वराशिवत् ।  
क्रियमाणं न कस्मैचित् यत् अर्थाय प्रकल्पते ।  
अक्रियावत् अनर्थाय तत्तु कर्म समाचरेत् ।  
एषा सा वैदिकी निष्ठा ह्युपायापायमध्यमा ।  
अस्यां स्थितो जगन्नाथं प्रपद्येत जनार्दनम् । (ल. तं. 17.91  
\- एतदुक्तं भवत्यत्र हिंसास्तेयादिकं च यत् ॥  
अनर्थसाधकं कर्म काम्यं त्वर्थस्य साधकम् ।  
चित्रादिकं त (य) था कर्म सांख्ययोगादिकं तथा ॥  
प्रायश्चित्तं तथा द्वेधा कृतपापप्रणाशनम् ।  
चान्द्रायणादिकं त्वेकम् अन्यत् सन्ध्यार्चनादिकम् ॥ १६ ॥  
तत्र हिंसाद्यपायं च काम्यं चित्रादिकं तथा ।  
उपायं कर्म सांख्यादि प्रायश्चित्तादिकं तथा ।  
चान्द्रायणादिकं कर्म न कुर्याच्च कदाचन ।  
भाव्यनर्थस्य यत् कर्म परिहारेण (हाराय) कीर्तितम् ॥  
सन्ध्यार्चापञ्चयज्ञादि तन्मुमुक्षुभिरादृतम् ।  
नैमित्तिकं चाग्रयणं सीमन्तोन्नयनादिकम् ॥  
अग्न्याधानादिकं कार्यमधिकारे सति द्विजैः ।  
निषिद्धकाम्योपायाख्यकर्माण्यन्यानि नाचरेत् ॥ २० ॥  
\- प्रायश्चित्तं प्रपन्नस्य विशेषेण यदुच्यते ।  
लक्ष्मीतन्त्रे कमलया निमित्ते तु तदाचरेत् ॥ २१ ॥  
“ श्रीः--सकृदेव हि शास्त्रार्थः कृतोऽयं तारयेन्नरम् । (ल.तं. 17.92  
उपायापायसंयोगे निष्ठया हीयतेऽनया ॥  
अपायसम्प्लवे सद्यः प्रायश्चित्तं समाचरेत् ।  
प्रायश्चित्तिरिय साऽत्र यत् पुनश्शरणं व्रजेत् ॥  
उपायानामुपायत्वस्वीकारेऽप्येतदेव हि ।"  
"प्रायश्चित्तप्रसङ्गे तु सर्वपापसमुद्भवे ।  
मामेकां देवदेवस्य महिषीं शरणं व्रजेत्"। (ल. तं 17-102)  
तस्मात् प्रमादात् बुद्धया वा यत् प्रपन्नस्य दुष्कृतम् ।  
तत् सर्वं शमयत्याशु शरणागतिरेव सा ।  
शक्तौ प्रतिपदोक्तं स्यात् अशक्तौ शरणागतिः ।  
"अनन्यसाध्ये स्वाभीष्टे” इति न्यासस्य लक्षणात् ।  
अन्यथाऽतिप्रसङ्गः स्यात् अवैष्णवगृहाशने ।  
शरणागतहन्तुः स्यात् प्रपत्त्यैव परिग्रहः ॥  
\- ज्ञात्वाऽप्यपाये पातित्यं यः करोति विमूढधीः ।  
भोग एव हि तत्र स्यात् निष्कृतिर्नानयाऽपि हि ।  
प्रपन्न इति गर्वेण न कुर्यात् पुरु दुष्कृतम् ॥ २९ ॥  
ज्ञात्वाऽप्यपायकर्माणि कुर्वन् मूढः पतत्यधः ।  
\- ज्ञानिनो न च कुर्वन्ति ; यद्यज्ञानात् प्रमादतः ।  
तच्च ज्ञानाग्निना सर्व दहन्ति विमलाशयाः ।  
अत्राह कृष्णो भगवान् अर्जुनाय तु शृण्वते.  
" यथैधांसि समिद्धोऽग्निः भस्मसात् कुरुतेऽर्जुन ।  
ज्ञानाग्निः सर्वकर्माणि भस्मसात् कुरुते तथा " ॥ ३२ ॥  
भगवज्ञानविस्रम्भविशुद्धमनसां सताम् ।  
शास्त्रोक्तं भगवज्ज्ञानं प्रायश्चित्तं कृतैनसाम् ॥ ३३ ॥  
“ यस्य यावांश्च विश्वासः तस्य सिद्धिश्च तावती ।  
(नारदी. अ. ब्र. वि. 1-14)  
नैतावानिति विश्वासप्रभावः परिमीयते" ॥ ३४ ॥  
\- वेदोदितं सदाचारमाद्रियेत सदा सुधीः ।  
लक्ष्मीतन्त्रे यथोक्तं तु वैदिकाचारलङ्घने-  
" अविप्लवाय धर्माणां पालनाय कुलस्य च । (ल. तं. 17-94)  
संग्रहाय च लोकस्य मर्यादास्थापनाय च ॥  
प्रियाय मम विष्णोश्च देवदेवस्य शार्ङ्गिणः ।  
मनीषी वैदिकाचारं मनसाऽपि न लङ्घयेत् ॥  
यथा हि वल्लभो राज्ञो नदीं राज्ञा प्रवर्तिताम् ।  
लोकोपयोगिनीं रम्यां बहुसस्यविवर्धिनीम् ॥  
लङ्घयन् शूलमारोहेदनपेक्षोऽपि तां प्रति ।  
एवं विलङ्घयन् मर्त्यो मर्यादां वेदनिर्मिताम् ॥  
प्रियोऽपि न प्रियोऽसौ मे मदाज्ञाव्यतिवर्तनात् ।  
उपायत्वग्रहं तत्र वर्जयेन्मनसा सुधीः " ॥ ४० ॥  
\- स्ववर्णाश्रमयुक्तं तु देशकालानुरूपतः ।  
विशेषविहितं यच्च तत् कुर्याच्छ्रीपतेः प्रियम् ॥ ११ ॥  
इति श्रीगुरुवरवात्स्यवरदाचार्यविरचिते  
प्रपन्नपारिजाते विहितव्यवस्थानपद्धतिः अष्टमी  
9.अथ वर्जनीयपद्धतिः नवमी  
\- वर्जनीयं प्रपन्नानां वर्ण्यते लोकवेदयोः ।  
स्वावस्थादेशकालानां विरुद्धं वर्जयेत् सदा (सुधीः) ॥ १॥  
\- वर्णाश्रमविरुद्धं यत् मन्वाद्युक्तं विशेषतः ।  
स्वाधिकारविरुद्धं च शास्त्रोक्तं न समाचरेत् ॥ २ ॥  
\- सामान्यशास्त्रानुज्ञातं विरुद्धं यद् विशेषतः ।  
चतुष्पथवनस्पत्योः मङ्गलार्थप्रदक्षिणम् ॥  
प्रदोषे शङ्करारचादि पापहानिफलप्रदम् ।  
न कुर्यात् परमैकान्ती काम्यं लोकद्वयप्रदम् ॥  
सामान्यशास्त्रविहितं विरुद्धं चाङ्कनादिकम् ।  
\- गीतनृत्तादिकं यत्तु विशेषागमचोदितम् ॥  
तत् सर्वं वैष्णवः कुर्यात् यथोक्तौ यमशौनकौ-  
"हरिकीर्तिं (गीतिं) विनैवान्यत् ब्राह्मणेन नरोत्तम ! ॥ ६ ॥  
भाषागानं न गातव्यं तस्मात् पापं त्वया कृतम् ।” (मत्स्य पु)  
"विष्णोर्गानं च नृतं च नटनं च विशेषतः ।  
ब्रह्मन् ! ब्राह्मणजातीनां कर्तव्यं नित्यकर्मवत् ।  
नृत्यतां श्रीपतेरग्रे करसंस्फोटनादिभिः ।  
उड्डीयन्ते शरीरस्थाः महापातकपक्षिणः" ।  
\- एवं विशेषशास्त्रोक्तं विष्णुचक्राङ्कनादिकम् ।  
विशेषशास्त्रप्राबल्यात् वैष्णवस्तु न वर्जयेत् ।  
\- लोकेऽनुष्ठानसंकोचात् लाघवात् फलगौरवात् ।  
विमुक्तिसाधनत्वं हि प्रपत्तेरवजानते ।  
अन्यथा योजनाच्चापि प्रमाणानां कुतर्कतः ॥  
ते तु दुष्कृतिनो मूढाः नराणामधमाः स्मृताः ।  
माययाऽपहृतज्ञानाः आसुरं भावमाश्रिताः ॥ १२ ॥  
यान्न पश्येज्जायमानान् पापिनो मधुसूदनः ।  
\- ब्रह्मा रुद्रोऽथवा पश्येत् रजसा तमसा वृतान् ।  
तैरालापं न कुर्वीत, “ नासद्भिः किंचिदाचरेत् " ।  
कौतस्कुतानां शास्त्राणि तामसानि वदन्मनुः ।  
वाङ्मात्रेणापि संसर्गं तैस्साकं तु निषेधति ॥  
"या वेदबाह्याः स्मृतयो याश्च काश्च कुदृष्टयः। (मनु.)  
सर्वास्ताः निष्फलाः प्रेत्य तमोनिष्ठा हि ताः स्मृताः" ।  
"पाषण्डिनो विकर्मस्थान् बैडालवतिकांञ्छठान् ।  
हैतुकान् बकवृत्तींश्च वाङ्मात्रेणापि नार्चयेत्” । (मनु.)  
\- प्रपत्तेः प्रतिबन्धस्तु जायते यैर्हि कर्मभिः ।  
प्रपन्नो न निषेवेत तादृशानि न किंचन ।  
देवतान्तरसंभक्तिर्नित्यकर्मविधिं विना ।  
उपायान्तरनिष्ठा च द्रोहो भागवतेष्वपि ।  
विश्वासमान्द्यं विषयेष्वतिप्रावण्यमेव च ।  
श्रीश्रीशयोः परिजने निन्दनादीनि सर्वशः ।  
देहावध्यनुवृत्तानि नानुतापयुतानि च ।  
प्रायश्चित्तविहीनानि पातकानि महान्ति च ॥  
बन्धकानि ; प्रपन्नस्तु न कुर्यात्तादृशान्यपि ॥ २१ ॥  
\- तेष्वन्वये सति सतामनुतापो भवेत् ; यदि ।  
प्रायश्चित्तं ततः कुर्याद्रहस्यं च प्रकाशकम् ॥ २२ ॥  
\- प्रपन्नस्यानुतप्तस्य रहस्ये त्वधिकारिता ।  
प्रायश्चिते ; यथेन्द्राय कमलोवाच पृच्छते ।  
रहस्यं तु (तत् ?) प्रपन्नस्य दर्शितं पूर्वपद्धतौ ।  
एतदर्थमभिप्रेत्य पराशरवचो यथा-(वि. पु.)  
“ कृते पापेऽनुतापो वै यस्य पुंसः प्रजायते । (.-6-40)  
प्रायश्चित्तं तु तस्यैकं हरिसंस्मरणं परम् ॥"  
" पापे गुरूणि गुरुणि स्वल्पान्यल्पे च तद्विदः। (2-6-78)  
प्रायश्चित्तानि मैत्रेय ! जगुः स्वायम्भुवादयः ॥"  
" प्रायश्चित्तान्यशेषाणि तपःकर्मात्मकानि वै ।  
यानि तेषामशेषाणां कृष्णानुस्मरणं परम् ॥” (2-6-39)  
\- प्रमादात् क्रियते कर्म प्रच्यवेताध्वरेषु यत् ।  
स्मरणादेव तद् विष्णोः सम्पूर्ण स्यादिति श्रुतिः ॥ २८ ॥  
भगवद्ध्यानयुक्तस्य तद्ध्यानावधिकाः क्रियाः ।  
नास्तिकस्य तु मूर्खस्य युक्तं द्वादशवार्षिकम् ॥  
एवं विषयभेदेन गुरुलघ्वोर्न संकरः ।  
क्षेत्रज्ञस्येश्वरज्ञानात् विशुद्धिः परमा मता" ।  
इत्येवं याज्ञवल्क्येन ब्रुवताऽऽत्मेशयोरपि ।  
शेषशेषित्वविज्ञानात् शुद्धिर्जीवस्य वर्णिता ॥ ३१ ॥  
“ अतिपापप्रवृत्तोऽपि ध्यायन्निमिषमच्युतम् ।  
भूयस्तपस्वी भवति पङ्क्तिपावनपावनः । (वि.ध.)  
अपवित्रः पवित्रो वा सर्वावस्थां गतोऽपि वा ।  
यः स्मरेत् पुण्डरीकाक्षं स बाह्याभ्यन्तरश्शुचिः ॥"  
इत्यादिशौनकायुक्तेः भगवज्ज्ञानिनां नृणाम् ।  
कृते पापेऽनुतप्तानां तद्ध्यानावधिकाः क्रियाः ॥ ३४ ॥  
\- देवतान्तरसंसक्तैः सङ्गं त्यक्त्वैव वैष्णवः ।  
उपायान्तरसक्तैश्च, प्रपन्नैस्सह संवसेत् ॥ ३५ ॥  
\- न मूर्खमाश्रयेत् साधुः न मूर्खाय गुरुर्वदेत् ।  
य आश्रयेदविद्वांसं तमसस्तु तमो विशेत् ॥ ३६ ॥  
मूर्ख (र्खे ?) दत्तं तु यज्ज्ञानं उप्तं बीजमिवोषरे ।  
अन्योन्यस्मै गुरुच्छात्रौ न द्रुह्येतां कदाचन ॥  
यो द्रुद्यत्यनयोः, सोऽयं दृश्यते मुक्तिमार्गतः ॥  
अनादिष्टेन गुरुणा मन्त्रेण न हरिं श्रयेत् ॥ ३८ ॥  
गुरुं न गर्हयेच्छिप्यो धार्मिकं त्वर्थलोभतः ।  
अनिवेद्य गुरोः किंचित् नोपयुञ्जीत बुद्धिमान् ॥ ३९ ॥  
गुरुविद्वेषिणः सर्वान् वजयेद्वैष्णवोत्तमः ।  
\- विष्ण्वालये न कुर्यात्तु निष्ठीवनमलादिकम् ॥ १० ॥  
पादौन क्षालयेत्तत्र नान्तरा देवपीठयोः ।  
गच्छेत् प्रपन्नो नाद्वारात् संविशेद्धरिमन्दिरम् ॥ ४१ ॥  
कृष्णकम्बलसंवीतो न विशेज्जातु वैष्णवः ।  
विना जपादिकं कर्म तन्मालाबन्धनादिकम् ॥  
अन्यत् कार्यं न कुर्वीत वैष्णवो विष्णुमन्दिरे ।  
नान्यं देवं नमस्कुर्यात् नान्यं देवं निरीक्षयेत् ॥ ४३ ॥  
नान्यं प्रासादमारोहेत् नान्यदायतनं विशेत् ।  
उद्देशतस्तु द्वात्रिंशदपचारा हरेः स्मृताः ॥ ४४ ॥  
पुराणे खलु वाराहे, वर्जयेद्वैष्णवस्तु तान् ।  
\- गन्धं पुष्पं तथा वासो भूषणानि पशून् गृहान् ॥  
तथा भोज्या (ग्या)नि चान्यानि नात्मार्थे वैष्णवो हरेत् ।  
कर्तव्या शेषताबुद्धिः नात्मनस्तनयादिषु ॥  
विष्णोविभूतिभूतेषु ममतां वर्जयेत् सुधीः ।  
\- " एकान्ती व्यपदेष्टव्यो नैव ग्रामकुलादिभिः। (वि. सं.)  
विष्णुना व्यपदेष्टव्यः तस्य सर्वे स एव हि ।"  
नद्यास्तस्यैव नामानि प्रविष्टाया यथाऽर्णवम् ।  
सर्वात्मना प्रपन्नस्य विष्णुमेकान्तिनस्तथा ।  
\- छायाविलंघनादीनि न कुर्याच्च सतां सदा ॥ ४९॥  
सद्भिश्च सह वर्तेत विवादं तेषु वर्जयेत् ।  
\- प्रपन्नान् अनुशास्तीत्थं श्रीमत्सेनेशसंहिता-  
" नावैष्णवग्रन्थरुचिः नासच्छास्त्ररतो भवेत् ।  
नानृतं शपथं कुर्यात् न च पृच्छेच्छुभाशुभे ।  
विषनिर्हरणं चापि पिशाचादिविमोचनम् ।  
समस्तव्याधिहरणं क्षुद्रमन्त्रैर्न साधयेत् ॥ ५२ ॥  
न धारयेज्जटाभारं भस्म चैव न धारयेत् ।  
बाह्यलिंगानि सर्वाणि संत्यजेद्यावदायुषम् ॥ ५३ ॥  
यत्र यत्र हि नीतिः स्यात् वैष्णवी शिष्टसंमता ।  
तत्र तत्र वसेन्नित्यं नान्यत्रेति मतिर्मम ॥ ५४ ॥  
न लोकवृत्तिं वर्तेत वृत्तिहेतोः कथञ्चन ।  
सत्संमता तु या वृत्तिः देशकालानुरूपिणी ।  
तामास्थितो न लोभेन हीनां वृत्ति समाश्रयेत् " ।  
\- व्यासस्तु भगवानाह वर्जनीयं सतामिह-  
"न शब्दशास्त्राभिरतस्य मोक्षो न चापि रम्यावसथप्रियस्य ।  
(इति. स. 2-10)  
न भोजनाच्छादनतत्परस्य न लोकचित्तग्रहणे रतस्य " ॥५७||  
“ एकान्तशीलस्य दृढव्रतस्य पञ्चेन्द्रियप्रीतिनिवर्तकस्य ।  
अध्यात्मविद्यारतमानसस्य मोक्षो ध्रुवो नित्यमहिंसकस्य " ॥५८॥  
" नाभिनन्देत मरणं नाभिनन्देत जीवितम् ।  
कालमेव प्रतीक्षेत निर्वेशं भृतको यथा" ||५९॥ (मनु. 6-45)  
प्रायेणाऽकृतकृत्यत्वात् मृत्योरुद्विजते जनः ।  
कृतकृत्याः प्रतीक्षन्ते मृत्यु प्रियमिवातिथिम् ॥ ६० ॥  
\- तत्पादभक्तिज्ञानाभ्यां फलमन्यत् कदाचन ।  
न याचेत् पुरुषो विष्णुं याचनान्नश्यति ध्रुवम् ॥ ६॥  
\- प्रमादादबुद्धितो वाऽपि यदागः क्रियते सताम् ।  
अनुतप्तस्तु तानेव क्षामयेन्नान्यथा शमः ॥ ६२ ॥  
भगवत्यपचारेऽपि सैषा शान्तिरनुत्तमा ।  
\- स्त्रीणां स्त्रीसङ्गिनां चैव संसर्गं वर्जयेत् सुधीः ॥ ६३ ॥  
तस्मात् सर्वात्मना विद्वान् विषयान् विषवत् त्यजेत् ।  
\- आविद्यः प्राकृतः प्रोक्तो वैद्यो वैष्णव उच्यते ॥  
आविद्येन न केनापि वैद्यः किंचित् समाचरेत् । (सा. तं)  
इति ह्युक्तं भगवता शास्त्रे ; मन्वादिभिस्तथा ॥ ६५ ॥  
तस्मात् प्राकृतसंसर्गं वर्जयेद्वैष्णवोत्तमः ।  
\- एका शय्याऽऽसनं पंक्तिर्भाण्डं पक्वान्नमिश्रणम् ॥  
याजनाध्यापने यानं तथैव सहभोजनम् ।  
नवधा संकरः प्रोक्तो न कर्तव्योऽधमैस्सह ॥  
संल्लापस्पर्शनस्वापविधानशयनासनात् ।  
याजनाध्यापनात् यौनात् पापं संक्रमते नृणाम् ॥  
संवत्सरेण पतति पतितेन सहाऽऽचरन् ।  
याजनाध्यापनात् यौनात् सद्यो न शयनासनात् (बोधा) ॥ ६९  
बृहस्पतिमनुभ्यां तु संकरस्यानुवर्णितम् ।  
वैविध्यं याजनादीनां सद्यः पातित्यहेतुता ॥ ७० ॥  
\- न्यासविद्यैकनिष्ठानां वैष्णवानां महात्मनाम् ।  
प्राकृताभिष्टुतिर्निन्दा निन्दा स्तुतिरिति स्मृता ॥ ७१ ॥  
“ अद्यप्रभृति हे लोकाः ! यूयं यूयं वयं वयम् ।  
अर्थकामपरा यूयं नारायणपरा वयम् ॥  
नास्ति संगतिरस्माकं युष्माकं च परस्परम् ।  
वयं तु किंकरा विष्णोः यूयमिन्द्रियकिंकराः" ॥ ८३ ॥  
इति श्रीगुरुवरवात्स्यवरदाचार्यविरचिते  
प्रपन्नपारिजाते वर्जनीयपद्धतिः नवमी।  
\- फलोदयपद्धतिः दशमी  
\- एवं प्रपन्ना विष्णोस्तु पादौ तत्प्राणसंज्ञितान् (ताः ?)  
अनुव्रजति तान् विष्णुः अत्यर्थप्रेमविह्वलः ॥ १ ॥  
\- एतद् गीतं भगवता, "ज्ञानी त्वात्मैव मे मतम् ” ।  
बहुजन्मसहस्रान्ते दिष्टया यस्तु प्रपद्यते ॥  
वासुदेवः सर्वमिति, स महात्मा सुदुर्लभः ।  
\- उक्ता शास्त्रे भगवता प्रपन्ने कृतकृत्यता ॥  
तस्मिंश्चानुत्तमा प्रीतिः तस्याऽशेषविशिष्टता ।  
“ विष्णूपायो योऽन्यफलः सोऽधमः परिकीर्तितः  
अन्योपायो विष्णुफलः मध्यमः परिकीर्तितः ।  
माधवांघ्रिद्वयोपायो माधवांघ्रिप्रयोजनः ॥  
स उत्तमाधिकारी स्यात् कृतकृत्योऽद्य जन्मनि । (सा. तं.)  
139.’याः क्रियाः सम्प्रयुक्ताः स्युः एकान्तगतबुद्धिभिः ॥  
ताः सर्वाः शिरसा देवः प्रतिगृह्णाति वै स्वयम् । (भा. शां.358)  
"भक्तैरण्वप्युपानीतं प्रेम्णा भूर्येव मे भवेत् ॥  
भूर्यप्यभक्तोपहृतं न मे तोषाय कल्पते "। (भाग. 10, 81-3)  
\- भक्तशब्दस्तु मुख्योक्त्या प्रपन्ने पर्यवस्यति ॥  
आत्मीयसंहितायां तु यथा सेनेश उक्तवान्-  
“ सेवा तु प्रोच्यते सद्भिः भक्तिशब्देन भूयसी" ॥ ९॥  
सेवा चात्यन्तनीचत्वापत्तिर्हि स्वामिनं प्रति ।  
तस्मात् परस्य दास्यैकरसता भक्तिरुच्यते ॥ १० ॥  
\- “ आकिंचन्यैकशरणाः केचिद्भाग्याधिकाः पुनः । (वि. सं.)  
लक्ष्मी पुरुषकारेण वृतवन्तो नरोत्तमाः ॥  
श्रिया समेतं मामेव शरणं प्राप्तुमिच्छवः ।  
मामेकं शरणं प्राप्य मामेकं प्राप्नुवन्ति ते" ॥ १२ ॥  
“ एवं मां शरणं प्राप्य वीतशोकभयक्लमः । (ल. सं. 17-60)  
निरारम्भो निराशश्च निर्ममो निरहंकृतिः ॥  
मामेव शरणं प्राप्य तरेत् संसारसागरम् ।  
सत्कर्मनिरताः शुद्धाः सांख्ययोगविदनस्तथा ॥  
नार्हन्ति शरणस्थस्य कलां कोटितमीमपि"।  
\- उपायाधिकृतस्यापि भवेदुत्तरपूर्वयोः ॥  
अश्लेषश्च विनाशश्च पुण्यपापमयाघयोः ।  
प्रारब्धदेहभोग्यं तु विना दृप्तस्य नश्यति ॥ १६ ॥  
पूर्वाघमुत्तराधं तु मतिपूर्वं महत्तरम् ।  
आदेहपतनावृत्तम् अनुतापविवर्जितम् ॥  
यत् , तद्विनैवाश्लेषः स्यात् अन्यस्याघस्य युक्तितः ।  
\- अयमर्थो भगवता सविशेषमुदीरितः-  
" उपायभक्तिः प्रारब्धव्यतिरिक्ताघनाशिनी ॥ (सा. त!)  
साध्यभक्तिस्तु सा हन्त्री प्रारब्धस्यापि भूयसी" ॥ १९  
\- उपायभक्तिरित्युक्तो भक्तियोगो हि साङ्गकः ।  
बहुदेहनिमित्तं हि प्रारब्धं न स नाशयेत् ॥ २० ॥  
साध्यभक्तिरिति प्रोक्ता प्रपत्तिर्मोक्षरूपिणी ।  
आर्तानां भूयसी सा तु प्रारब्धमपि नाशयेत् ॥ २१ ॥  
प्रारब्धदेहभोग्यं तु दृप्तस्याघं न नाशयेत् ।  
\- एतदुक्तं भवत्यत्र-भक्तियोगाद्विमुच्यते।  
प्रारब्धकर्मनिर्मोके बहुजन्मोपभोगतः ।  
कर्मणः शोकहेतोस्त्वां “मोक्षयिष्यामि मा शुचः" ।  
एवं भगवतोक्तत्वादेतदेहेऽपि शोचनात् ।  
आर्तस्य सद्यो मुक्तिः स्यात् प्रपत्तिर्भूयसी यतः ।  
दृप्तः प्रारब्धदेहात्तु न शोचति यतः, ततः ।  
देहान्ते मुच्यते ; सैषा मोक्षकालव्यवस्थितिः ॥ २५ ॥  
\- सोऽयं श्रियःपत्युरन्तर्हृदयाम्भोजवासिनः ।  
प्रसादेनैव सुसुखं नाडीं भित्त्वा शताधिकाम् ॥  
सद्यस्तयोर्ध्वमुत्क्रम्य गत्वा तान् आतिवाहिकान् ।  
अर्चिरादीन् स (दींश्च ?) तैर्नीतः प्रीतियुक्तैः पदेपदे ॥  
अमानवकरस्पर्शात् सूक्ष्मदेहं विसृज्य च ।  
विरजां मनसा तीर्त्वा ब्रह्मगन्धादिलाञ्छितः ॥  
सालोक्यमथ सारूप्यं सामीप्यं च क्रमाद्व्रजेत् ।  
सायुज्यं चाधिगच्छेत् स ब्रह्मणा सह सर्वशः ||  
अधिक पा०–अनुसञ्चरन्निमान् लोकान् कामान्नी कामरूप्यपि ।  
(?) इमान् लोकांश्च कामानी कामरूप्यनुसञ्चरन् ।  
साम गायन् किंकुरुते सूरिभिस्सह सर्वदा ।  
\- यद्वाऽचिरादिमार्गादिविलम्बमसहन्निव ॥  
प्रपन्नं हरति क्षिप्रं यथेष्टमिति च (अपि च) श्रुतम् ।  
महावराहो भगवानेतत्संवादकं वचः ॥  
यदाह देव्यां शृण्वन्त्यां भूम्यां प्रवदतां वरः-  
“ स्थिते मनसि सुस्वस्थे शरीरे सति यो नरः ।  
धातुसाम्ये स्थिते स्मर्ता विश्वरूपं च मामजम् ।  
ततस्तं म्रियमाणं तु काष्ठपाषाणसन्निभम् ।  
अहं स्मरामि मद्भक्तं नयामि परमां गतिम् ।"  
\- यदा कदाचित् वातादिधातुसाम्यादरोगतः ।  
मनस्थितिः सम्भवति, यः कश्चित्तु तदा नरः ।  
स्मरेत् स्वामित्व-सौशील्य-वात्सल्यादिमहोदधिम् ॥  
अवतीर्णं वराहं मां श्रिया दीप्तगुणैर्युतम् ।  
नारायणं विश्वरूपमजमिच्छात्तविग्रहम् ॥ ३६ ॥  
" श्रीमन्नारायण ! स्वामिन् ! अनन्यशरणस्तव ।  
चरणौ शरणं यातः" इति मां यः स्मरेत् सकृत् ॥  
ततस्तमितरोपायव्यवधानविवर्जितम् ।  
तदवस्थं मृतिप्राप्तौ काष्ठपाषाणसन्निभम् ॥  
काष्ठवत्तु स्वतो देहे मनश्चेष्टाविवर्जितम् ।  
परप्रबोधासंज्ञं तु विलुप्तहृदयं ततः ॥  
अश्मवत् स्वयमन्यैश्च हितस्मरणवर्जितम् ।  
आश्रितेषु प्रसुप्तेषु पुरुषो यो व्यवस्थितः ॥  
कामं कामं निर्मिमाणः तेषां जागर्ति सिद्धये ।  
सोऽहमाश्रिततन्त्रात्मा स्मरामि च तदा स्वयम् ॥  
इमं मद्भोगयोग्यं तु कृपापूरप्रकाशनात् ।  
नयामि परमं स्थानम् अर्चिरादिगतिं विना ।  
गरुडस्कन्धमारोप्य यथेष्टमनिवारितः ।  
\- एतत्प्रभावयुक्तस्य प्रपन्नस्य तु पार्श्वतः ॥  
अपयान्ति द्रुतं भीताः पाशिनो यमकिंकराः ॥  
अयं न कस्यचिद् भृत्यः पराशरशुकौ यथा ॥ ४४ ॥  
“ स्वपुरुषमभिवीक्ष्य पाशहस्तं वदति यमः किल तस्य कर्णमूले ॥  
परिहर मधुसूदनप्रपन्नान् प्रभुरहमन्यनृणां न वैष्णवानाम् ।  
(वि. पु. 3-7-14)  

" देवर्षिभूतात्मनृणां पितॄणां न किंकरो नायमृणी च राजन् ।  
सर्वात्मना यः शरणं शरण्यं नारायणं लोकगुरुं प्रपन्नः ॥१६॥"  
(भाग. 11-5-41)  
\- त्रय्यन्त-स्मृतिमुख्यसन्मुनिवचः-श्रीपांचरात्राचल-  
क्षोदैः संघटितः प्रपन्नचरितक्षीराब्धि (द्धि ?) (?) सेतुर्महान्  
ये वाञ्छन्त्यमुना पथाऽऽप्तुमचिरात् पारं भवाम्भोनिधेः  
ते पूर्वोत्तरपापकर्मनिचयैः मुक्ताः विमुक्ताः ध्रुवम् ॥ ४७॥  
कार्पण्याततबद्धमूलफलका विश्वासकीलाचिता  
याच्चाबन्धनरज्जुकृष्टिवशगा निक्षेपसत्क्षेपणिः ।  
संसारार्णवतारिणी तनुभृतां न्यासात्मनौः ; तामिमाम्  
अच्छिद्रामथ पारयिष्णुमभयाः सद्योऽधिरूढा जनाः ॥४८॥  
अशेषापेक्षितं यत्र परितो जायते सताम् ।  
प्रपन्नपारिजाताख्यः प्रबन्धः क(प्र?)थितो भुवि ॥ ४९ ॥  
इति श्रीगुरुवरवात्स्यवरदाचार्यविरचिते  
प्रपन्नपारिजाते फलोदयपद्धतिः दशमी  
। प्रपन्नपारिजातः संपूर्णः ॥  
श्रीमते वात्स्यवरदार्यमहागुरवे नमः  
'गुरवे वरदार्याय कुर्वीमहि नमस्क्रियाम् ।  
यत्पदाम्भोजसेवा नः सूते वेदान्तसंपदम् ॥"  
॥ शुभमस्तु ।