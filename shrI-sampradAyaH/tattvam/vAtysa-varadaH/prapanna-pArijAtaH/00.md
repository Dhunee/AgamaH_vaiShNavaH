+++
title = "००"

+++

(1) आचार्यार्यमपादेभ्यो नमस्यासन्ततिं दधे ।  
यदासङ्गवशात् पुंसां मनःपद्मं प्रबुध्यते ॥  
(2) अभङ्गुरकलादानस्थूललक्षत्वमीयुषे ।  
तुङ्गाय महसे (ते) तस्मै तुरङ्गाय मुखे नमः ॥  
(3) लक्ष्मीचक्षुरनुध्यानात् तत्सारूप्यमुपेयुषे ।  
नमोऽस्तु मीनवपुषे वेदवेदिविपन्मुषे ॥  
(4) रजो रजःप्रशमनं प्रपद्य पदयोः सताम् ।  
प्रपन्नपारिजाताख्यप्रबन्धाय यतामहे ॥  
(5) प्रपत्तेर्मानसौभाग्यम् , स्वरूपम् , अधिकार्यपि ।  
प्रपन्नानां गुरौ वृत्तिः, श्रीशे, सूरिपु, सत्सु च ।  
विहितेषु व्यवस्थानम् , वर्जनीयम् , फलं तथा ।  
एते दशार्थाः कथ्यन्ते त्रय्यन्ताद्यर्थसङ्ग्रहात् ॥  
(6) श्रुतार्थमननस्थेम्ने मम, नेतरथा, श्रमः ।  
सोढव्यमत्र स्खलितं सद्भिर्विषयगौरवात् ॥  