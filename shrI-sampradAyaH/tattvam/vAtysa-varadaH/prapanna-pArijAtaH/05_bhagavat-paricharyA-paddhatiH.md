+++
title = "०५ भगवत्-परिचर्या-पद्धतिः"

+++


<details open><summary>विश्वास-प्रस्तुतिः</summary>

एवं गुरुप्रसादेन शेषत्वज्ञानपूर्वकम् ।  
देवतान्तरवन्नित्यं शब्दादीनपि कुत्सयन् ॥
</details>

<details><summary>मूलम्</summary>

एवं गुरुप्रसादेन शेषत्वज्ञानपूर्वकम् ।  
देवतान्तरवन्नित्यं शब्दादीनपि कुत्सयन् ॥
</details>

<details open><summary>विश्वास-प्रस्तुतिः</summary>

विष्णुप्राप्तिफलाकाङ्क्षी भक्त्युपायो हि (ऽपि?) वैष्णवः ।  
एकान्ती तु विनिश्चित्य देवताविषयान्तरैः ॥ २॥
</details>

<details><summary>मूलम्</summary>

विष्णुप्राप्तिफलाकाङ्क्षी भक्त्युपायो हि (ऽपि?) वैष्णवः ।  
एकान्ती तु विनिश्चित्य देवताविषयान्तरैः ॥ २॥
</details>

<details open><summary>विश्वास-प्रस्तुतिः</summary>

भक्त्युपायं समं कृष्णप्राप्तौ कृष्णैकसाधनः ।  
देवतान्तरशब्दादिभक्तिकृष्णाख्यहेतुषु ।  
साम्यकृत् परमैकान्ती हरौ स्वामीति बुद्धिमान् ।  
किं कुर्वाणः सदाकालं भगवत्पादपद्मयोः ॥
</details>

<details><summary>मूलम्</summary>

भक्त्युपायं समं कृष्णप्राप्तौ कृष्णैकसाधनः ।  
देवतान्तरशब्दादिभक्तिकृष्णाख्यहेतुषु ।  
साम्यकृत् परमैकान्ती हरौ स्वामीति बुद्धिमान् ।  
किं कुर्वाणः सदाकालं भगवत्पादपद्मयोः ॥
</details>

<details open><summary>विश्वास-प्रस्तुतिः</summary>

शेषत्वमात्मनो जानन् सार्थयन् कालमाक्षिपेत् ।  
विज्ञाय मूलमन्त्रार्थं द्वयैकार्थतया गुरोः ॥
</details>

<details><summary>मूलम्</summary>

शेषत्वमात्मनो जानन् सार्थयन् कालमाक्षिपेत् ।  
विज्ञाय मूलमन्त्रार्थं द्वयैकार्थतया गुरोः ॥
</details>

<details open><summary>विश्वास-प्रस्तुतिः</summary>

तदेकशरणो भूत्वा हरिं तेन समर्चयेत् ।  
"त्रैकाल्यमर्चनं कुर्यात् मूलमन्त्रेण श(भ)क्तितः ॥ ६ ॥
</details>

<details><summary>मूलम्</summary>

तदेकशरणो भूत्वा हरिं तेन समर्चयेत् ।  
"त्रैकाल्यमर्चनं कुर्यात् मूलमन्त्रेण श(भ)क्तितः ॥ ६ ॥
</details>

<details open><summary>विश्वास-प्रस्तुतिः</summary>

सर्ववेदान्तसारार्थः संसारार्णवतारणः ।  
मन्त्राणां परमो मन्त्रो गुद्यानां गुह्यमुत्तमम् ॥
</details>

<details><summary>मूलम्</summary>

सर्ववेदान्तसारार्थः संसारार्णवतारणः ।  
मन्त्राणां परमो मन्त्रो गुद्यानां गुह्यमुत्तमम् ॥
</details>

<details open><summary>विश्वास-प्रस्तुतिः</summary>

पवित्राणां पवित्रं च मूलमन्त्रः सनातनः ।  
मुमुक्षूणां सदा जप्यं भुक्तिमुक्तिफलप्रदम् ॥
</details>

<details><summary>मूलम्</summary>

पवित्राणां पवित्रं च मूलमन्त्रः सनातनः ।  
मुमुक्षूणां सदा जप्यं भुक्तिमुक्तिफलप्रदम् ॥
</details>

<details open><summary>विश्वास-प्रस्तुतिः</summary>

वैष्णवानां सदा जप्यं भक्तिज्ञानविवर्धनम् ।  
मन्त्राणामाश्रयं दिव्यं सर्वपापप्रणाशनम् ॥
</details>

<details><summary>मूलम्</summary>

वैष्णवानां सदा जप्यं भक्तिज्ञानविवर्धनम् ।  
मन्त्राणामाश्रयं दिव्यं सर्वपापप्रणाशनम् ॥
</details>

<details open><summary>विश्वास-प्रस्तुतिः</summary>

समाहितमना भूत्वा जपं कुर्यादतन्द्रितः" ।  
इत्थं गजाननादीनां श्रीमत्सेनेशशासनात् ॥
</details>

<details><summary>मूलम्</summary>

समाहितमना भूत्वा जपं कुर्यादतन्द्रितः" ।  
इत्थं गजाननादीनां श्रीमत्सेनेशशासनात् ॥
</details>

<details open><summary>विश्वास-प्रस्तुतिः</summary>

अनेन वैष्णवः कुर्यात् हरेरर्चादिकं सदा ।  
द्वयेन वार्चनं कुर्यात् गुरुवन्दनपूर्वकम् ॥ ११ ॥
</details>

<details><summary>मूलम्</summary>

अनेन वैष्णवः कुर्यात् हरेरर्चादिकं सदा ।  
द्वयेन वार्चनं कुर्यात् गुरुवन्दनपूर्वकम् ॥ ११ ॥
</details>

<details open><summary>विश्वास-प्रस्तुतिः</summary>

कृतलक्षण एवायम् अर्चयेद्वैष्णवो हरिम् ।  
व्यासस्तु भगवानाह "वर्णैस्तु कृतलक्षणैः ॥
</details>

<details><summary>मूलम्</summary>

कृतलक्षण एवायम् अर्चयेद्वैष्णवो हरिम् ।  
व्यासस्तु भगवानाह "वर्णैस्तु कृतलक्षणैः ॥
</details>

<details open><summary>विश्वास-प्रस्तुतिः</summary>

अर्चनीयश्च सेव्यश्च पूजनीयश्च माधवः ।"  
लक्षणं द्विविधं प्रोक्तं बाह्यमाभ्यन्तरं तथा ॥ १३ ॥
</details>

<details><summary>मूलम्</summary>

अर्चनीयश्च सेव्यश्च पूजनीयश्च माधवः ।"  
लक्षणं द्विविधं प्रोक्तं बाह्यमाभ्यन्तरं तथा ॥ १३ ॥
</details>

<details open><summary>विश्वास-प्रस्तुतिः</summary>

शङ्खचक्रादिकं बाह्यम् अन्यद्रागाद्यपेतता ।  
तथा च सर्वोपनिषत्सिद्धं चक्रादिधारणम् ॥
</details>

<details><summary>मूलम्</summary>

शङ्खचक्रादिकं बाह्यम् अन्यद्रागाद्यपेतता ।  
तथा च सर्वोपनिषत्सिद्धं चक्रादिधारणम् ॥
</details>

<details open><summary>विश्वास-प्रस्तुतिः</summary>

अथर्वोपनिषद्व्यक्तं विदधाति विपश्चिताम् ।  
" दक्षिणे तु भुजे विप्रो विभृयाद्वै. सुदर्शनम् ॥ १५ ॥
</details>

<details><summary>मूलम्</summary>

अथर्वोपनिषद्व्यक्तं विदधाति विपश्चिताम् ।  
" दक्षिणे तु भुजे विप्रो विभृयाद्वै. सुदर्शनम् ॥ १५ ॥
</details>

<details open><summary>विश्वास-प्रस्तुतिः</summary>

सव्ये तु शङ्ख बिभृयात् इति ब्रह्म(वेद)विदो विदुः ।"  
तत्र (अत्र) श्रुतित्वसन्देहे खिलमन्त्रोऽपि तत्समः ॥
</details>

<details><summary>मूलम्</summary>

सव्ये तु शङ्ख बिभृयात् इति ब्रह्म(वेद)विदो विदुः ।"  
तत्र (अत्र) श्रुतित्वसन्देहे खिलमन्त्रोऽपि तत्समः ॥
</details>

<details open><summary>विश्वास-प्रस्तुतिः</summary>

महत्परिग्रहान्नास्ति सन्देह इति चेत्-समम् ।  
तथा पुराणमाग्नेयं क्रोशत्युद्बाहु चाप्युत(?) ।  
“पञ्चायुधानि धार्याणि भक्तिश्रद्धोपबृंहितैः ।  
ललाटे मूर्ध्नि हृद्बाह्वोः एकत्रैकं पृथक् पृथक् ॥
</details>

<details><summary>मूलम्</summary>

महत्परिग्रहान्नास्ति सन्देह इति चेत्-समम् ।  
तथा पुराणमाग्नेयं क्रोशत्युद्बाहु चाप्युत(?) ।  
“पञ्चायुधानि धार्याणि भक्तिश्रद्धोपबृंहितैः ।  
ललाटे मूर्ध्नि हृद्बाह्वोः एकत्रैकं पृथक् पृथक् ॥
</details>

<details open><summary>विश्वास-प्रस्तुतिः</summary>

ललाटे तु गदा धार्या मूर्ध्नि चापं ततः परम् ।  
नन्दकं चैव हृन्मध्ये शङ्खचक्रे भुजद्वये ॥ १९ ॥
</details>

<details><summary>मूलम्</summary>

ललाटे तु गदा धार्या मूर्ध्नि चापं ततः परम् ।  
नन्दकं चैव हृन्मध्ये शङ्खचक्रे भुजद्वये ॥ १९ ॥
</details>

<details open><summary>विश्वास-प्रस्तुतिः</summary>

लोहैरनलसन्तप्तैः तत्तन्मन्त्राधिवासितैः ।  
अङ्कयेत् ," वृद्धमनुरप्येतदाहाऽऽदराद्यथा ॥
</details>

<details><summary>मूलम्</summary>

लोहैरनलसन्तप्तैः तत्तन्मन्त्राधिवासितैः ।  
अङ्कयेत् ," वृद्धमनुरप्येतदाहाऽऽदराद्यथा ॥
</details>

<details open><summary>विश्वास-प्रस्तुतिः</summary>

“ऊर्ध्वपुण्ड्रं तथा चक्र नित्यं धारयते नरः ।  
शुभानि तस्य वर्धन्ते त्वशुभं तु प्रणश्यति” ॥ २१ ॥
</details>

<details><summary>मूलम्</summary>

“ऊर्ध्वपुण्ड्रं तथा चक्र नित्यं धारयते नरः ।  
शुभानि तस्य वर्धन्ते त्वशुभं तु प्रणश्यति” ॥ २१ ॥
</details>

<details open><summary>विश्वास-प्रस्तुतिः</summary>

काल उक्तो भगवता शास्त्रे चक्रादिधारणे ।  
उत्तमः षोडशादर्वाक् पञ्चविंशात् तु मध्यमः ॥
</details>

<details><summary>मूलम्</summary>

काल उक्तो भगवता शास्त्रे चक्रादिधारणे ।  
उत्तमः षोडशादर्वाक् पञ्चविंशात् तु मध्यमः ॥
</details>

<details open><summary>विश्वास-प्रस्तुतिः</summary>

अतः परं वै ह्यधम इति कालव्यवस्थितिः ।  
विना तु वार्षिकान् मासान् सर्वे मासाः शुभावहाः ॥ २३ ॥
</details>

<details><summary>मूलम्</summary>

अतः परं वै ह्यधम इति कालव्यवस्थितिः ।  
विना तु वार्षिकान् मासान् सर्वे मासाः शुभावहाः ॥ २३ ॥
</details>

<details open><summary>विश्वास-प्रस्तुतिः</summary>

स्थान प्रमाणं द्रव्यं च पाञ्चरात्रे विशेषतः ।  
विहितं तत्प्रकारेण धारयेदूर्ध्वपुण्ड्रकम् ॥
</details>

<details><summary>मूलम्</summary>

स्थान प्रमाणं द्रव्यं च पाञ्चरात्रे विशेषतः ।  
विहितं तत्प्रकारेण धारयेदूर्ध्वपुण्ड्रकम् ॥
</details>

<details open><summary>विश्वास-प्रस्तुतिः</summary>

प्रशस्ते पर्वतापादौ जातया श्वेतमृत्स्नया ।  
ऊर्ध्वपुण्ड्रं द्विजैः कार्यं वैष्णवैस्तु विशेषतः ॥ २५ ॥
</details>

<details><summary>मूलम्</summary>

प्रशस्ते पर्वतापादौ जातया श्वेतमृत्स्नया ।  
ऊर्ध्वपुण्ड्रं द्विजैः कार्यं वैष्णवैस्तु विशेषतः ॥ २५ ॥
</details>

<details open><summary>विश्वास-प्रस्तुतिः</summary>

विमलान्यूर्ध्वपुण्ड्राणि सान्तरालानि यो नरः ।  
करोति विमलं तेषु मन्दिरं मे करोति सः ॥ २६ ॥
</details>

<details><summary>मूलम्</summary>

विमलान्यूर्ध्वपुण्ड्राणि सान्तरालानि यो नरः ।  
करोति विमलं तेषु मन्दिरं मे करोति सः ॥ २६ ॥
</details>

<details open><summary>विश्वास-प्रस्तुतिः</summary>

रागाद्यपेतं हृदयं वागदुष्टाऽनृतादिना ।  
हिंसादिरहितः कायः केशवाराधनं त्रयम् ॥
</details>

<details><summary>मूलम्</summary>

रागाद्यपेतं हृदयं वागदुष्टाऽनृतादिना ।  
हिंसादिरहितः कायः केशवाराधनं त्रयम् ॥
</details>

<details open><summary>विश्वास-प्रस्तुतिः</summary>

“अहिंसा प्रथमं पुष्पं पुष्पमिन्द्रियनिग्रहः ।  
सर्वभूतदया पुष्पं क्षमा पुष्पं विशेषतः ॥
</details>

<details><summary>मूलम्</summary>

“अहिंसा प्रथमं पुष्पं पुष्पमिन्द्रियनिग्रहः ।  
सर्वभूतदया पुष्पं क्षमा पुष्पं विशेषतः ॥
</details>

<details open><summary>विश्वास-प्रस्तुतिः</summary>

ज्ञानं पुष्पं तपः पुष्पं ध्यानं पुष्पं तथैव च ।  
सत्यमष्टविधं पुष्पं विष्णोः प्रीतिकरं भवेत् " ॥ २९ ॥
</details>

<details><summary>मूलम्</summary>

ज्ञानं पुष्पं तपः पुष्पं ध्यानं पुष्पं तथैव च ।  
सत्यमष्टविधं पुष्पं विष्णोः प्रीतिकरं भवेत् " ॥ २९ ॥
</details>

<details open><summary>विश्वास-प्रस्तुतिः</summary>

एवमाभ्यन्तरैर्बाद्यैः चिह्नैर्भूषितविग्रहः ।  
स्नातस्तीर्थेषु विधिवत् कृतदेवादितर्पणः ॥
</details>

<details><summary>मूलम्</summary>

एवमाभ्यन्तरैर्बाद्यैः चिह्नैर्भूषितविग्रहः ।  
स्नातस्तीर्थेषु विधिवत् कृतदेवादितर्पणः ॥
</details>

<details open><summary>विश्वास-प्रस्तुतिः</summary>

अष्टोत्तरशतं जप्त्वा मूलमन्त्रमतन्द्रितः ।  
सांस्पर्शिकं द्रव्यजातं तथैवाऽऽभ्यवहारिकम् ॥
</details>

<details><summary>मूलम्</summary>

अष्टोत्तरशतं जप्त्वा मूलमन्त्रमतन्द्रितः ।  
सांस्पर्शिकं द्रव्यजातं तथैवाऽऽभ्यवहारिकम् ॥
</details>

<details open><summary>विश्वास-प्रस्तुतिः</summary>

अप्यौपचारिक कृत्वा यागभूमेरलङ्कृतिम् ।  
यतीन्द्रोदितनित्योक्तक्रमेणैव यजेद्धरिम् ॥ ३२ ॥
</details>

<details><summary>मूलम्</summary>

अप्यौपचारिक कृत्वा यागभूमेरलङ्कृतिम् ।  
यतीन्द्रोदितनित्योक्तक्रमेणैव यजेद्धरिम् ॥ ३२ ॥
</details>

<details open><summary>विश्वास-प्रस्तुतिः</summary>

प्रदक्षिणनमस्कारैः स्तोत्रैरेकान्तिसम्मतैः।  
यथा मृत्यो महाराज प्रीणयेत् प्रेमविह्वल.,  
तथाऽऽत्मस्वामिनं देवं प्रीणयेदुपधिं विना।  
महावराहो भगवान् अगस्त्याय यदुक्तवान्  
भक्त्यङ्गजातं तत् कुर्यात् यथाकालं समाहितः-  
“ मद्भक्तजनवात्सल्यं पूजायां चानुमोदनम् । (गारु, पु. 219)  
स्वयमभ्यर्चनं चैव मदर्थे दम्भवर्जनम् ।  
मत्कथाश्रवणे भक्तिः स्वरनेत्राङ्गविक्रिया  
ममानुस्मरणं नित्यं यच्च मां नोपजीवति  
भक्तिरष्टविधा ह्येषा यस्मिन् म्लेच्छेऽपि वर्तते ।  
स विप्रेन्द्रो मुनिः श्रीमान् स यतिः स च पण्डितः ।  
तस्मै देयं ततो ग्राह्यं स च पूज्यो यथा ह्यहम् ॥ ३८ ॥
</details>

<details><summary>मूलम्</summary>

प्रदक्षिणनमस्कारैः स्तोत्रैरेकान्तिसम्मतैः।  
यथा मृत्यो महाराज प्रीणयेत् प्रेमविह्वल.,  
तथाऽऽत्मस्वामिनं देवं प्रीणयेदुपधिं विना।  
महावराहो भगवान् अगस्त्याय यदुक्तवान्  
भक्त्यङ्गजातं तत् कुर्यात् यथाकालं समाहितः-  
“ मद्भक्तजनवात्सल्यं पूजायां चानुमोदनम् । (गारु, पु. 219)  
स्वयमभ्यर्चनं चैव मदर्थे दम्भवर्जनम् ।  
मत्कथाश्रवणे भक्तिः स्वरनेत्राङ्गविक्रिया  
ममानुस्मरणं नित्यं यच्च मां नोपजीवति  
भक्तिरष्टविधा ह्येषा यस्मिन् म्लेच्छेऽपि वर्तते ।  
स विप्रेन्द्रो मुनिः श्रीमान् स यतिः स च पण्डितः ।  
तस्मै देयं ततो ग्राह्यं स च पूज्यो यथा ह्यहम् ॥ ३८ ॥
</details>

<details open><summary>विश्वास-प्रस्तुतिः</summary>

एबमर्चावतारं तु यजेच्छौनकवाक्यतः-,  
“ सुरूपां प्रतिमां विष्णोः प्रसन्नवदनेक्षणाम् । (वि. ध. 103)  
कृत्वाऽऽत्मनः प्रीतिकरीं सुवर्णरजतादिभिः ।  
तस्यां ब्रह्म समारोप्य मनसा तन्मयो भवेत् ।  
तामर्चयेत् तां प्रणमेत् तां यजेत् तां विचिन्तयेत् ।  
विशत्यपास्तदोषस्तु तामेव ब्रह्मरूपिणीम् ॥" (41)
</details>

<details><summary>मूलम्</summary>

एबमर्चावतारं तु यजेच्छौनकवाक्यतः-,  
“ सुरूपां प्रतिमां विष्णोः प्रसन्नवदनेक्षणाम् । (वि. ध. 103)  
कृत्वाऽऽत्मनः प्रीतिकरीं सुवर्णरजतादिभिः ।  
तस्यां ब्रह्म समारोप्य मनसा तन्मयो भवेत् ।  
तामर्चयेत् तां प्रणमेत् तां यजेत् तां विचिन्तयेत् ।  
विशत्यपास्तदोषस्तु तामेव ब्रह्मरूपिणीम् ॥" (41)
</details>

<details open><summary>विश्वास-प्रस्तुतिः</summary>

न किञ्चिदप्य (यत्किञ्चिदपि) कुर्वाणो विष्णोरायतने वसेत् ।  
विष्ण्वालये वसेन्नित्यं कुर्यात्तत्कर्म भक्तितः (शक्तितः) ।  
यद्बलं (कर्म) मन्दिरं (रे ?) विष्णोः यदलङ्कारकं प्रियम् ।  
भोगोपयुक्तं वा किञ्चित् कुर्यान्नोपायबुद्धितः ॥ ४३ ॥
</details>

<details><summary>मूलम्</summary>

न किञ्चिदप्य (यत्किञ्चिदपि) कुर्वाणो विष्णोरायतने वसेत् ।  
विष्ण्वालये वसेन्नित्यं कुर्यात्तत्कर्म भक्तितः (शक्तितः) ।  
यद्बलं (कर्म) मन्दिरं (रे ?) विष्णोः यदलङ्कारकं प्रियम् ।  
भोगोपयुक्तं वा किञ्चित् कुर्यान्नोपायबुद्धितः ॥ ४३ ॥
</details>

<details open><summary>विश्वास-प्रस्तुतिः</summary>

“ यन्मुहूर्त क्षणं वाऽपि वासुदेवो न चित्यते । (व. पु.)  
सा हानिः तन्महच्छिद्रं सा भ्रान्तिः सा च विक्रिया" ॥४४॥
</details>

<details><summary>मूलम्</summary>

“ यन्मुहूर्त क्षणं वाऽपि वासुदेवो न चित्यते । (व. पु.)  
सा हानिः तन्महच्छिद्रं सा भ्रान्तिः सा च विक्रिया" ॥४४॥
</details>

<details open><summary>विश्वास-प्रस्तुतिः</summary>

" एकस्मिन्नप्यतिक्रान्ते मुहूर्ते ध्यानवर्जिते ।  
दस्युभिर्मुषितेनेव युक्तमाक्रन्दितुं भृशम् ” ॥ ४५ ॥
</details>

<details><summary>मूलम्</summary>

" एकस्मिन्नप्यतिक्रान्ते मुहूर्ते ध्यानवर्जिते ।  
दस्युभिर्मुषितेनेव युक्तमाक्रन्दितुं भृशम् ” ॥ ४५ ॥
</details>

<details open><summary>विश्वास-प्रस्तुतिः</summary>

"आलोड्य सर्वशास्त्राणि विचार्य च पुनः पुनः। (भा.अनु.185-178)  
इदमेकं सुनिष्पन्नं ध्येयो नारायणः सदा" ॥ ४६ ॥
</details>

<details><summary>मूलम्</summary>

"आलोड्य सर्वशास्त्राणि विचार्य च पुनः पुनः। (भा.अनु.185-178)  
इदमेकं सुनिष्पन्नं ध्येयो नारायणः सदा" ॥ ४६ ॥
</details>
इति श्रीगुरुवरवात्स्यवरदाचार्यविरचिते  
प्रपन्नपारिजाते भगवत्परिचर्यापद्धतिः पञ्चमी  