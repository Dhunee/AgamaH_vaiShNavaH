+++
title = "०६ भगवत्-परिजनोपासना-पद्धतिः"

+++

अथ लक्ष्मीः समभ्यर्च्या भूमिनीलादिभिस्सह ।  
सूत्रवत्यादिभिश्चैव प्रपन्नेन विशेषतः ॥  
गुरूणां विश्रमस्थानम् ईशानां जगतोऽस्य च ।  
महिषी देवदेवस्य दिव्या नित्यानपायिनी ॥ २ ॥  
यथाऽऽह भगवाञ्च्छास्त्रे विष्वक्सेनाय शृण्वते-  
“ लक्ष्म्यां मयि च युष्मासु भक्तो यो भुवि दुर्लभः " ॥ ३ ॥  
अनन्तरं हरेः सर्वैः उपचारैः समाहितः ।  
तद्वत् समर्चयेत् देवीं देवदेवस्य वल्लभाम् ॥ ४ ॥  
अस्या वैभवमाख्याति तत्त्वतो हि (रत्ने) यथा हरिः ।  
परव्यूहादिकान् पञ्च प्रकारान् आत्मनो वदन्-  
" तथा लक्ष्म्याः स्वरूपं व वक्ष्ये शृणु समाहितः । (वि. सं.)  
गुणतश्च स्वरूपेण व्याप्तिस्साधारणी मता ॥  
मया यथा जगत् व्याप्तं खरूपेण स्वभावतः ।  
तया व्याप्तमिदं सर्वं नियन्त्री च तथेश्वरी ॥  
मया व्याप्ता तथा साऽपि तया व्याप्तोऽहमीश्वरः ।  
मम तस्याश्च सेनेश ! वैलक्षण्यमिदं शृणु ॥  
मच्छेषभूता सर्वेषामीश्वरी वल्लभा मम ।  
तस्याश्च जगतश्चाहमीश्वरो वेदविश्रुतः ॥  
अस्या मम च शेषं हि विभूतिरुभयात्मिका ।  
इति श्रुतिशिरस्सिद्धं मच्छास्त्रेष्वपि मानद ॥  
तथा भूमिश्च नीला च शेषभूते मते मम ।  
तथाऽऽत्मनां च सर्वेषां ज्ञानतो व्याप्तिरिष्यते ॥  
खरूपतस्तु न तयोः व्याप्तिर्वेदान्तपारग!"।  
अस्मिन् शास्त्रे यथाऽन्यत्र तथा लक्ष्मीरपि स्वयम् ।  
स्वस्य नाथस्य सम्बन्धं व्याप्तिमैश्वर्यमाह च-  
“ अपृथग्भूतशक्तित्वात् ब्रह्माद्वैतं तदुच्यते ॥ (ल. त. 2\. 11.)  
तस्य या परमा शक्तिः ज्योत्स्नेव हिमदीधितेः ।  
सर्वावस्थागता देवी स्वात्मभूताऽनपायिनी ॥  
अहन्ता ब्रह्मणस्तस्य साऽहमस्मि सनातनी।  
आत्माऽस्मि सर्वभूतानाम् अहम्भूतो हरिः स्मृतः॥ (ल. तं. 17.)  
अहन्ता सर्वभूतानां साऽहमस्मि सनातनी।  
येन भावेन भवति वासुदेवः सनातनः ॥  
भवतस्तस्य देवस्य स भावोऽहमितीरिता ।  
भवद्भावात्मकं ब्रह्म ततस्तच्छाश्वतं पदम् ॥  
भवन् नारायणो देवो भावो लक्ष्मीरहं परा ।  
लक्ष्मीनारायणाख्यं तत् ततो ब्रह्म सनातनम् ॥  
अहन्तया समायुक्तो (क्रान्तो) ह्यहमर्थः प्रसिद्ध्यति ।  
अहमर्थसमुत्था च साऽहन्ता परिकीर्तिता ॥  
अन्योन्यस्या(नेना)विनाभावात् अन्योन्येन समन्वयात् ।  
तादात्म्यं विद्धि सम्बन्धं मम नाथस्य चोभयोः" ॥ २०॥  
पराशरस्तु भगवान् आहैनां ब्रह्मरूपिणीम्-  
“ नित्यैवैषा जगन्माता विष्णोः श्रीरनपायिनीय  
यथा सर्वगतो विष्णुः तथैवेयं द्विजोत्तम ! ।  
देवतिर्यङ्मनुष्येषु पुन्नामा भगवान् हरिः ॥  
स्त्रीनाम्नी लक्ष्मीमैत्रेय ! नानयोर्विद्यते परम्"।  
अपराधैकसक्तानाम् अनर्हाणां चिरं नृणाम् ॥  
भर्तुराश्रयणे पूर्वं स्वयं पुरुषकारताम् ।  
वाल्लभ्येनानुतिष्ठन्तीं वात्सल्याद्युपबृंहिणीम् ॥  
उपायसमये भर्तुः ज्ञानशक्त्यादिवर्धिनीम् ।  
मुक्तानां भोगवृद्ध्यर्थं सौन्दर्यादिविवर्धिनीम् ॥  
आकारत्रयसम्पन्नाम् अरविन्दनिवासिनीम् ॥  
अशेषजगदीशित्रीं वन्दे (अर्चेत् ?) वरदवल्लभाम् "  
83, तथा भूमि च नीलां च देवीश्चान्याः सहस्रशः ।  
नित्यसूरिप्रधानांश्च तत्तन्मन्त्रैः समर्चयेत् ॥ २७ ॥  
यद्धस्तवेत्रवगं जगत् चिदचिदात्मकम् ।  
विष्णेरमात्यं सेनेशं परिवरैस्समर्चयेत् ॥२८॥  
ये नित्यसूरयोऽनन्तगरुडाद्याः। सहस्रशः ।  
परिवारैः सहैतांश्च चक्रादीन्यायुधानि च ॥ १९ ॥  
85, देव्यश्च सूत्रवत्याद्याः या लक्ष्म्याः परिचारिकाः ।  
ताश्च तत्परिवारं च पूजयेत् तदनु क्रमात् ॥ ३० ॥  
86, भजन्तो (न्ते) ये तथा विष्णोरागता मन्दिरे पुरा ।  
विनाऽभिधानं नित्येषु नोपास्यास्ते मुमुक्षुभिः ॥  
ब्रह्मरुद्रार्जुनव्याससहस्रकरमार्गवाः ।  
ककुत्स्थात्रेयकपिलबुद्धाद्या ये सहस्रशः ॥  
शक्त्यावेशावतारास्ते विष्णोस्तत्कालविग्रहाः ।  
अनुपास्याः मुमुक्षूणां यथेन्द्राग्न्यादिदेवताः ॥ १३ ॥  
यथा भगवतैवोक्तं विष्वक्सेनाय शृण्यते ।  
अधिकृत्य मुमुक्षूणामनुपास्यान् विशेषतः-  
"अनर्च्यानपि वक्ष्यामि प्रादुर्भावान् यथाक्रमम् ।  
चतुर्मुखस्तु भगवान् सृष्टिकार्ये नियोजितः ।  
शङ्कराख्यो महान् देवः संहारे विनियोजितः ।  
मोहनार्थे तथा बुद्धः व्यासश्चैव महान् ऋषिः ।  
वेदानां व्यसने तत्र देवेन विनियोजितः ।  
अर्जुनो धन्विनां श्रेष्ठो जामदग्न्यः प्रतापवान् ।  
वसूनां पावकश्चापि वित्तेशश्च तथैव च ।  
यद्यद्विभूतिमत् सत्त्वं श्रिया जुष्टं विशेषतः  
रागद्वेषविहीनं तु स्वतो बलवदुल्बणम् ।  
तत्तत् अंशं विजानीयात् मम कार्यार्थमादरात् ॥  
एवमाद्यास्तु सेनेश ! प्रादुर्भावैरधिष्ठिताः ।  
जीवात्मानः सर्व एते नोपास्या वै मुमुक्षुभिः ॥  
आविष्टमात्रास्ते सर्वे कार्यार्थममितद्युते ।  
अनर्च्याः सर्व एवैते विरुद्धत्वान्महामते ! ।  
अहङ्कृत्युिताश्चैते जीवमिश्रा ह्यधिष्ठिताः  
प्रादुर्भावास्तु मुख्या ये मदंशत्वाद्विशेषतः ।  
अजहत्स्वस्वभावा हि दिव्याप्राकृतविग्रहाः ।  
दीपाद्दीपा इवोत्पन्ना जगतो रक्षणाय ते ।  
अर्च्या एव हि सेनेश ! संसृत्युत्तरणाय वै ।"  
यथाह भगवान् व्यासः पुराणे च पराशरः-  
" ब्रह्माणं शितिकण्ठं च याश्चान्या देवतास्तु ताः ॥  
प्रतिबुद्धा न सेवन्ते यस्मात् परिमितं फलम् " ॥ (भा. शा. 350)  
'अन्ये तु पुरुषव्याघ्र ! चेतसो ये व्यपाश्रयाः ।  
अशुद्धास्ते समस्तास्तु देवाद्याः कर्म योनयः ” ॥ 46 ॥(वि. पु. 6.7.77)  
इति श्रीगुरुवरवात्स्यवरदाचार्यविरचिते  
प्रपन्नपारिजाते भगवत्परिजनोपासनापद्धतिः षष्ठी  