+++
title = "०७ भगवद्-उपासना-पद्धतिः"

+++
<details><summary>English</summary>

CHAPTER VII. 
ON SERVING THE VIRTUOUS. 

</details>
 


<details open><summary>विश्वास-प्रस्तुतिः</summary>

श्रुतार्थ-संशयोच्छित्यै  
बोधनाय परस्परम् ।  
**साधवस्** त्व् **अभिगन्तव्याः**  
सन्तः सङ्गस्य भेषजम् ॥ १ ॥
</details>

<details><summary>English</summary>

1. For the removal of doubt in what we have learnt and for mutual enlightenment, sages (sadhus) should be sought; for, the virtuous are the cure of attachment. 
</details>


<details><summary>मूलम्</summary>

श्रुतार्थसंशयोच्छित्यै बोधनाय परस्परम् ।  
साधवस्त्वभिगन्तव्याः सन्तः सङ्गस्य भेषजम् ॥ १ ॥
</details>

<details open><summary>विश्वास-प्रस्तुतिः</summary>

यथाह भगवान् व्यासो  
विषय-त्याग-भेषजम्-  
'सङ्गः सर्वात्मना त्याज्यः  
स चेत् त्यक्तुं न शक्यते ॥
साधवस् त्व् अभिगन्तव्याः  
सन्तः सङ्गस्य भेषजम् ।  
</details>

<details><summary>English</summary>

2. Bhagavan Vyasa (illustrious) says regarding the remedy for the renunciation of sense-objects as follows:- 
"By all means attachment is to be given up. If it is not possible to give up, sadhus should be sought after; for, the virtuous are the cure of attachment. 

</details>


<details><summary>मूलम्</summary>

यथाह भगवान् व्यासो विषयत्यागभेषजम्-  
'सङ्गः सर्वात्मना त्याज्यः स चेत् त्यक्तुं न शक्यते ॥
साधवस्त्वभिगन्तव्याः सन्तः सङ्गस्य भेषजम् ।  
</details>

<details open><summary>विश्वास-प्रस्तुतिः</summary>

विचिकित्सा यदा तु स्याद्  
आत्मनः कर्म-वृत्तयोः ।  
तत्र सम्मर्शिनो युक्ताः  
ये विप्राः सत्पथे स्थिताः ।  
तेषां समीपं विनयाद्  
**उपेत्यार्थं तु शिक्षयेत्** ॥
</details>

<details><summary>English</summary>

3-4. Whenever a doubt arises as regards one's own conduct and action, approaching with humility such sages (vipras) as have well deliberated, and are perfect and steady in the path of virtue, one shall learn the solution. What- ever course of conduct they pursue in the particular case in view that course a virtuous man shall (in his case) adopt. 
</details>


<details><summary>मूलम्</summary>

साधवस्त्वभिगन्तव्याः सन्तः सङ्गस्य भेषजम् ।  
विचिकित्सा यदा तु स्यादात्मनः कर्मवृत्तयोः ।  
तत्र सम्मर्शिनो युक्ताः ये विप्राः सत्पथे स्थिताः ।  
तेषां समीपं विनयात् उपेत्यार्थं तु शिक्षयेत् ॥
</details>

<details open><summary>विश्वास-प्रस्तुतिः</summary>

\[यदि नाम ततः शिक्षां  
तत्र लब्धुं न शक्नुयात् । ?\]  
यथा ते तत्र वर्तेरन्  
तथा वर्तेत सात्त्विकः ॥ ५ ॥
</details>

<details><summary>मूलम्</summary>

\[यदि नाम ततः शिक्षां तत्र लब्धुं न शक्नुयात् । ?\]  
यथा ते तत्र वर्तेरन् तथा वर्तेत सात्त्विकः ॥ ५ ॥
</details>

<details open><summary>विश्वास-प्रस्तुतिः</summary>

अभिगन्तव्याः सन्तो  
यद्य् अपि कुर्वन्ति नैकम् उपदेशम् ।  
यास् तेषां स्वैर-कथाः  
ता एव भवन्ति शास्त्राणि ॥ ६ ॥
</details>

<details><summary>English</summary>

5. Sages aught to be sought even though they do not give a single instruction. For, even what they spontaneously talk become Sastras. 
</details>


<details><summary>मूलम्</summary>

अभिगन्तव्याः सन्तो यद्यपि कुर्वन्ति नैकमुपदेशम् ।  
यास्तेषां स्वैरकथाः ता एव भवन्ति शास्त्राणि ॥ ६ ॥
</details>

<details open><summary>विश्वास-प्रस्तुतिः</summary>

शौनकस् तु यथा प्राह  
साधूनां दर्शने फलम् -  
“ सुदूरम् अपि गन्तव्यं  
यत्र भागवताः (तः) स्थिताः (तः) ।  
प्रयत्नेनापि द्रष्टव्याः  
तत्र सन्निहितो हरिः।"  
</details>

<details><summary>English</summary>

6-7. Saunaka says about the visiting of sadhus by virtuous men as follows:- 
"The place where a holy man (bhagavata) lives, even though it be a long way off, should be resorted to and the holy man seen even though with exertion, for, therein lives Hari (God)." 
</details>


<details><summary>मूलम्</summary>

शौनकस्तु यथा प्राह साधूनां दर्शने फलम् -  
“ सुदूरमपि गन्तव्यं यत्र भागवताः (तः) स्थिताः (तः) ।  
प्रयत्नेनापि द्रष्टव्याः (न्यः) तत्र सन्निहितो हरिः।"  
</details>




<details open><summary>विश्वास-प्रस्तुतिः</summary>

इमम् एवार्थम् आह स्म  
नारदः शौनकाय वै--  
“पापावसानम् इच्छद्भिः  
नित्यं विष्णु-परायणैः ।  
सुदूरम् अपि गत्वा च  
द्रष्टव्या लोकपावनाः ॥ ९ ॥
</details>

<details><summary>मूलम्</summary>

इममेवार्थमाह स्म नारदः शौनकाय वै--  
“पापावसानमिच्छद्भिः नित्यं विष्णुपरायणैः ।  
सुदूरमपि गत्वा च द्रष्टव्या लोकपावनाः ॥ ९ ॥
</details>

<details open><summary>विश्वास-प्रस्तुतिः</summary>

साधूनां दर्शनं पुण्यं  
तीर्थभूता हि साधवः ।  
कालेन फलते तीर्थं  
सद्यः साधु-समागमः" ॥१०॥ (वि.ध।)
</details>

<details><summary>English</summary>

8. 
"Visiting the sadhus is a meritorious act; for, are not the sadhus sacred? A holy object yields fruits in course of time but the intercourse with sadhus forthwith." 

</details>


<details><summary>मूलम्</summary>

साधूनां दर्शनं पुण्यं तीर्थभूता हि साधवः ।  
कालेन फलते तीर्थं सद्यः साधुसमागमः" ॥१०॥ (वि.ध।)
</details>

<details open><summary>विश्वास-प्रस्तुतिः</summary>

शुकोऽपि भगवान् आह  
" सतां तु गुण-कीर्तनम् ।  
चिर-कालार्जितस्यैतत्  
श्रुतस्यैव फलं यथा-----  

</details>

<details><summary>English</summary>

9. Bhagavan Suka says that praising the qualities of [[295]] the virtuous is, as it were, the fruit of knowledge long acquired, in the following terms. 
</details>


<details><summary>मूलम्</summary>

शुकोऽपि भगवानाह " सतां तु गुणकीर्तनम् ।  
चिरकालार्जितस्यैतत् श्रुतस्यैव फलं यथा-----  
</details>


<details open><summary>विश्वास-प्रस्तुतिः</summary>

श्रुतस्य पुंसां सुचिर-श्रमस्य  
नन्व् अञ्जसा सूरिभिर् ईरितोऽर्थः ।  
यत् तद्-गुणानुस्मरणं मुकुन्द-  
पादारविन्दं हृदयेषु येषाम्॥ (श्रीभाग)
</details>

<details><summary>English</summary>

10. No fruit+++(??)+++ has directly been proclaimed by the sages to persons whose learning is one of long labour, there- fore is (advised) the constant thinking of the qualities of those in whose heart is the lotus-feet of the lord (Makanda).' 
</details>


<details><summary>मूलम्</summary>

श्रुतस्य पुंसां सुचिरश्रमस्य नन्वञ्जसा सूरिभिरीरितोऽर्थः ।  
यत् तद्गुणानुस्मरणं मुकुन्दपादारविन्दं हृदयेषु येषाम्॥ (श्रीभाग)
</details>

<details open><summary>विश्वास-प्रस्तुतिः</summary>

सद्भिर्गृहागताः सन्तः पूजनीया विशेषतः ।  
प्रियवाक्यैः तथाऽर्ध्याद्यैः भोगैरिष्टैर्यथोचितैः ॥ १३ ॥
</details>

<details><summary>मूलम्</summary>

सद्भिर्गृहागताः सन्तः पूजनीया विशेषतः ।  
प्रियवाक्यैः तथाऽर्ध्याद्यैः भोगैरिष्टैर्यथोचितैः ॥ १३ ॥
</details>

<details open><summary>विश्वास-प्रस्तुतिः</summary>

“ न कांस्ये धावयेत् पादौ” (मनु) इति स्मृत्याऽन्यभाजने ।  
मृण्मयादौ क्षालयेत यथाह भगवान् शुकः-  
“ 'व्यालालयद्रुमा ह्येते ऽप्यरिक्ताखिलसम्पदः ।  
ये गृहास्तीर्थपादीयपादतीर्थ (पादोदक) विवर्जिताः ॥ १५ ॥
</details>

<details><summary>मूलम्</summary>

“ न कांस्ये धावयेत् पादौ” (मनु) इति स्मृत्याऽन्यभाजने ।  
मृण्मयादौ क्षालयेत यथाह भगवान् शुकः-  
“ 'व्यालालयद्रुमा ह्येते ऽप्यरिक्ताखिलसम्पदः ।  
ये गृहास्तीर्थपादीयपादतीर्थ (पादोदक) विवर्जिताः ॥ १५ ॥
</details>

<details open><summary>विश्वास-प्रस्तुतिः</summary>

सर्वेषामेव पापानां प्रायश्चित्तं मनीषिभिः ।  
निर्णीतं भगवद्भक्तपादोदकनिषेवणम् ॥ १६ ॥
</details>

<details><summary>मूलम्</summary>

सर्वेषामेव पापानां प्रायश्चित्तं मनीषिभिः ।  
निर्णीतं भगवद्भक्तपादोदकनिषेवणम् ॥ १६ ॥
</details>

<details open><summary>विश्वास-प्रस्तुतिः</summary>

तत्तीर्थं शिरसा धार्यं तथाङ्गैश्चक्षुरादिभिः ।  
पेयमन्तर्यथा सोमे तत्र नाचमनक्रिया ॥
</details>

<details><summary>मूलम्</summary>

तत्तीर्थं शिरसा धार्यं तथाङ्गैश्चक्षुरादिभिः ।  
पेयमन्तर्यथा सोमे तत्र नाचमनक्रिया ॥
</details>

<details open><summary>विश्वास-प्रस्तुतिः</summary>

“ पीते पादोदके (पिबेत् पादोदकं) विष्णोः वैष्णवानां विशेषतः ।  
तत्र नाचमनं कुर्यात् यथा सोमे द्विजोत्तमः ॥" (व. पु. 45)
</details>

<details><summary>मूलम्</summary>

“ पीते पादोदके (पिबेत् पादोदकं) विष्णोः वैष्णवानां विशेषतः ।  
तत्र नाचमनं कुर्यात् यथा सोमे द्विजोत्तमः ॥" (व. पु. 45)
</details>

<details open><summary>विश्वास-प्रस्तुतिः</summary>

नारदस्या तिथेः पादौ सर्वासां मन्दिरे स्वयम् ।  
कृष्णः प्रक्षाल्य पाणिभ्यां पपौ पादोदकं मुनेः ॥ १९ ॥
</details>

<details><summary>मूलम्</summary>

नारदस्या तिथेः पादौ सर्वासां मन्दिरे स्वयम् ।  
कृष्णः प्रक्षाल्य पाणिभ्यां पपौ पादोदकं मुनेः ॥ १९ ॥
</details>

<details open><summary>विश्वास-प्रस्तुतिः</summary>

भोगैरिटैश्च शास्त्रीयैः तोषयेद्वैष्णवान् गृहे ।  
त्रिविधज्ञान (त्याग) पूर्वं तु शेषत्वज्ञानवृद्धये ॥ २० ॥
</details>

<details><summary>मूलम्</summary>

भोगैरिटैश्च शास्त्रीयैः तोषयेद्वैष्णवान् गृहे ।  
त्रिविधज्ञान (त्याग) पूर्वं तु शेषत्वज्ञानवृद्धये ॥ २० ॥
</details>

<details open><summary>विश्वास-प्रस्तुतिः</summary>

भुक्तवत्सु तथा तेषु शेषं भुञ्जीत सात्त्विकः ।  
यदुच्छि (यज्ञशि) ष्टाशिनस्सन्तो मुच्यन्ते सर्वकिल्बिषैः ॥
</details>

<details><summary>मूलम्</summary>

भुक्तवत्सु तथा तेषु शेषं भुञ्जीत सात्त्विकः ।  
यदुच्छि (यज्ञशि) ष्टाशिनस्सन्तो मुच्यन्ते सर्वकिल्बिषैः ॥
</details>

<details open><summary>विश्वास-प्रस्तुतिः</summary>

'ते त्वधं भुञ्जते पापाः ये पचन्त्यात्मकारणात् ।'  
तैश्च सम्भाषणादीनि भगवान् शास्त्र उक्तवान् -  
" वेदशास्त्ररथारूढाः ज्ञानखड्गधरा द्विजाः ।  
कीडार्थमपि यद्ब्रूयुः स धर्मः परमो मतः”  
वासुदेव प्रपन्नानां यान्येव चरितान्यपि ।  
तान्येव धर्मशास्त्राणीत्येवं वेदविदो विदुः ॥ २४ ॥
</details>

<details><summary>मूलम्</summary>

'ते त्वधं भुञ्जते पापाः ये पचन्त्यात्मकारणात् ।'  
तैश्च सम्भाषणादीनि भगवान् शास्त्र उक्तवान् -  
" वेदशास्त्ररथारूढाः ज्ञानखड्गधरा द्विजाः ।  
कीडार्थमपि यद्ब्रूयुः स धर्मः परमो मतः”  
वासुदेव प्रपन्नानां यान्येव चरितान्यपि ।  
तान्येव धर्मशास्त्राणीत्येवं वेदविदो विदुः ॥ २४ ॥
</details>

<details open><summary>विश्वास-प्रस्तुतिः</summary>

वीक्षणादेव शुद्ध्यन्ति वैष्णवानां हि मानवाः ।  
तथा न तीर्थैश्शुध्यन्ति शौनकस्तु यथोक्तवान्-  
“ न शुध्यति तथा जन्तुः तीर्थवारिशतैरपि । (वि. ध ?)  
लीलयैव यथा भूप ! वैष्णवानां हि वीक्षणैः ॥"
</details>

<details><summary>मूलम्</summary>

वीक्षणादेव शुद्ध्यन्ति वैष्णवानां हि मानवाः ।  
तथा न तीर्थैश्शुध्यन्ति शौनकस्तु यथोक्तवान्-  
“ न शुध्यति तथा जन्तुः तीर्थवारिशतैरपि । (वि. ध ?)  
लीलयैव यथा भूप ! वैष्णवानां हि वीक्षणैः ॥"
</details>

<details open><summary>विश्वास-प्रस्तुतिः</summary>

" वरं हुतवहज्वालापञ्जरान्तर्व्यवस्थितिः ।  
न शौरिचिन्ताविमुखजनसंवासवैशसम् ॥" (वि. ध.)
</details>

<details><summary>मूलम्</summary>

" वरं हुतवहज्वालापञ्जरान्तर्व्यवस्थितिः ।  
न शौरिचिन्ताविमुखजनसंवासवैशसम् ॥" (वि. ध.)
</details>

<details open><summary>विश्वास-प्रस्तुतिः</summary>

" ये तु भागवतान् अङ्गैः स्पृशन्त्युपविशन्ति च ।  
पश्यन्त्यपि च शृण्वन्ति दासस्तेषां महामुने ! ॥"
</details>

<details><summary>मूलम्</summary>

" ये तु भागवतान् अङ्गैः स्पृशन्त्युपविशन्ति च ।  
पश्यन्त्यपि च शृण्वन्ति दासस्तेषां महामुने ! ॥"
</details>

<details open><summary>विश्वास-प्रस्तुतिः</summary>

" सद्भिरेव सहासीत सद्भिः कुर्वीत सङ्गमम् ।  
सद्भिर्विवादं मैत्री च नासद्भिः किञ्चिदाचरेत् ” (वि. ध. 2-8)  
यथा पतित्वा सन्मध्ये ययातिः पुनराप्तवान् ।  
स्वपदं तत् तथा सत्यु पतितो न विमुह्यति ॥ ३० ॥
</details>

<details><summary>मूलम्</summary>

" सद्भिरेव सहासीत सद्भिः कुर्वीत सङ्गमम् ।  
सद्भिर्विवादं मैत्री च नासद्भिः किञ्चिदाचरेत् ” (वि. ध. 2-8)  
यथा पतित्वा सन्मध्ये ययातिः पुनराप्तवान् ।  
स्वपदं तत् तथा सत्यु पतितो न विमुह्यति ॥ ३० ॥
</details>
इति श्रीगुरुवरवात्स्यवरदाचार्यविरचिते  
प्रपन्नपारिजाते सदुपासनपद्धतिः सप्तमी  