+++
title = "०३ अधिकारि-पद्धतिः"

+++


<details open><summary>विश्वास-प्रस्तुतिः</summary>

अनन्योपायशक्तस्य प्राप्येच्छोरधिकारिता।  
प्रपत्तौ सर्ववर्णस्य सात्त्विकत्वादियोगतः (गिनः) ।  
“सा हि सर्वत्र सर्वेषां सर्वकामफलप्रदा” (सन. सं)  
इति सर्वफलप्राप्तौ सर्वेषां विहिता यतः ॥
</details>

<details><summary>मूलम्</summary>

अनन्योपायशक्तस्य प्राप्येच्छोरधिकारिता।  
प्रपत्तौ सर्ववर्णस्य सात्त्विकत्वादियोगतः (गिनः) ।  
“सा हि सर्वत्र सर्वेषां सर्वकामफलप्रदा” (सन. सं)  
इति सर्वफलप्राप्तौ सर्वेषां विहिता यतः ॥
</details>

<details open><summary>विश्वास-प्रस्तुतिः</summary>

प्रपत्तेर्वाचको मन्त्रः कठवल्ल्यादिषु श्रुतः ।  
अर्थ पुराणे पाद्मे तु पराशरवसिष्ठयोः  
संवादे प्रणवैकार्थः पञ्चविंशतिवर्णकः॥
</details>

<details><summary>मूलम्</summary>

प्रपत्तेर्वाचको मन्त्रः कठवल्ल्यादिषु श्रुतः ।  
अर्थ पुराणे पाद्मे तु पराशरवसिष्ठयोः  
संवादे प्रणवैकार्थः पञ्चविंशतिवर्णकः॥
</details>

<details open><summary>विश्वास-प्रस्तुतिः</summary>

ऋष्यादिसहितः साङ्गः भूयोभूयः प्रपञ्च्यते ॥ ४ ॥  
तत्र सर्वधिकारत्वं सकृदुच्चार्यता तथा।  
विधीयते तथाऽन्यत्र शास्त्रे भगवताऽपि च ।  
त्रैवर्णिकेतरस्यापि ये तस्मादधिक्रिया।  
धर्मिग्राहकमानेन सिद्धेयं लोकवेदयोः ।  
यथा हि रथकारादेः अग्न्याधानादिवैदिके ।  
यथाऽऽज्यावेक्षणादौ तु मन्त्रे पत्न्याः प्रमाणतः ।  
यद्वाऽऽधीतक्रमापायात् खरादेर्वा विलोपतः ।  
द्वयस्य सर्वाधिकृतिः ; सर्वेषां तान्त्रिकं तु वा ॥ ८ ॥
</details>

<details><summary>मूलम्</summary>

ऋष्यादिसहितः साङ्गः भूयोभूयः प्रपञ्च्यते ॥ ४ ॥  
तत्र सर्वधिकारत्वं सकृदुच्चार्यता तथा।  
विधीयते तथाऽन्यत्र शास्त्रे भगवताऽपि च ।  
त्रैवर्णिकेतरस्यापि ये तस्मादधिक्रिया।  
धर्मिग्राहकमानेन सिद्धेयं लोकवेदयोः ।  
यथा हि रथकारादेः अग्न्याधानादिवैदिके ।  
यथाऽऽज्यावेक्षणादौ तु मन्त्रे पत्न्याः प्रमाणतः ।  
यद्वाऽऽधीतक्रमापायात् खरादेर्वा विलोपतः ।  
द्वयस्य सर्वाधिकृतिः ; सर्वेषां तान्त्रिकं तु वा ॥ ८ ॥
</details>

<details open><summary>विश्वास-प्रस्तुतिः</summary>

अज्ञ-सर्वज्ञ-भक्तानां प्रपत्तावधिकारिता ॥  
उपायान्तरविज्ञानाशक्तेरज्ञस्य युज्यते  
सदृशोपायवैधुर्यं साक्षाद्भगवतो विदन् ।  
सर्वज्ञः शरणं याति योगमार्गपराङ्मुखः ।  
सर्वकालं प्रेमवशात् भजन् भक्तोऽप्यनन्यधीः ।  
उपायं वाऽप्युपेयं वा क्षमोऽन्यं नावलम्बितुम् ।  
जितन्तामन्त्रविवृतौ शौनकेन यदीरितम् ।  
अज्ञसर्वजभक्तानां गतिर्गम्यो भवेद्धरिः"  
"इदं शरणमज्ञानाम् इदमेव विजानताम् । (ल. तं17.100)  
इदं तितीर्षतां पारम् इदमानन्त्यमिच्छताम् "  
इति लक्ष्म्या खतन्त्रेऽपि प्रपत्तावनुवर्णितम् ।  
आस्तिक्यादिगुणोपेतं शास्त्रं वक्त्यधिकारिणम् ॥ १४ ॥
</details>

<details><summary>मूलम्</summary>

अज्ञ-सर्वज्ञ-भक्तानां प्रपत्तावधिकारिता ॥  
उपायान्तरविज्ञानाशक्तेरज्ञस्य युज्यते  
सदृशोपायवैधुर्यं साक्षाद्भगवतो विदन् ।  
सर्वज्ञः शरणं याति योगमार्गपराङ्मुखः ।  
सर्वकालं प्रेमवशात् भजन् भक्तोऽप्यनन्यधीः ।  
उपायं वाऽप्युपेयं वा क्षमोऽन्यं नावलम्बितुम् ।  
जितन्तामन्त्रविवृतौ शौनकेन यदीरितम् ।  
अज्ञसर्वजभक्तानां गतिर्गम्यो भवेद्धरिः"  
"इदं शरणमज्ञानाम् इदमेव विजानताम् । (ल. तं17.100)  
इदं तितीर्षतां पारम् इदमानन्त्यमिच्छताम् "  
इति लक्ष्म्या खतन्त्रेऽपि प्रपत्तावनुवर्णितम् ।  
आस्तिक्यादिगुणोपेतं शास्त्रं वक्त्यधिकारिणम् ॥ १४ ॥
</details>

<details open><summary>विश्वास-प्रस्तुतिः</summary>

यथाऽऽह भगवान् शास्त्रे विष्वक्सेनाय शृण्वते ।  
य एवं शरणं गच्छेत् कृतकृत्यो भविष्यति ।  
एतद्रहस्यं वेदानां पुराणानां च सम्मतम् ।  
गुह्याद्गुह्यं मया प्रोक्तं निगमान्तेषु कीर्तितम्  
नादीक्षिताय वक्तव्यं नाभक्ताय कदाचन ।  
न चाशुश्रूषवे वाच्यं नास्तिकाय कदाच न ।  
गुरुभक्तिर्न यस्यास्ति, बीजपिण्डपदादिषु  
नोपदेशस्तु यस्यास्ति, न वक्तव्य हितार्थिना ।  
इत्युक्तवान् जगन्नाथो द्विरदानन ! मां प्रति ।  
मयाऽपि तव भक्तस्य कथितं यच्छ्रुतं पुरा" ॥ १९ ॥
</details>

<details><summary>मूलम्</summary>

यथाऽऽह भगवान् शास्त्रे विष्वक्सेनाय शृण्वते ।  
य एवं शरणं गच्छेत् कृतकृत्यो भविष्यति ।  
एतद्रहस्यं वेदानां पुराणानां च सम्मतम् ।  
गुह्याद्गुह्यं मया प्रोक्तं निगमान्तेषु कीर्तितम्  
नादीक्षिताय वक्तव्यं नाभक्ताय कदाचन ।  
न चाशुश्रूषवे वाच्यं नास्तिकाय कदाच न ।  
गुरुभक्तिर्न यस्यास्ति, बीजपिण्डपदादिषु  
नोपदेशस्तु यस्यास्ति, न वक्तव्य हितार्थिना ।  
इत्युक्तवान् जगन्नाथो द्विरदानन ! मां प्रति ।  
मयाऽपि तव भक्तस्य कथितं यच्छ्रुतं पुरा" ॥ १९ ॥
</details>
इति श्रीगुरुवरवात्स्यवरदाचार्यविरचिते  
प्रपन्नपारिजाते अधिकारिपद्धतिः तृतीया  