<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;लक्ष्मीपुर-श्रीनिवास-सङ्ग्रहः on आगमे वैष्णवे विश्वासटिप्पन्यः</title>
    <link>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/</link>
    <description>Recent content in &#43;लक्ष्मीपुर-श्रीनिवास-सङ्ग्रहः on आगमे वैष्णवे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/index.xml" rel="self" type="application/rss+xml" />
    <item>
      <title>०० गुरुपरम्परासारः</title>
      <link>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/00_guruparamparAsAraH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/00_guruparamparAsAraH/</guid>
      <description>आदौ गुरुपरम्परासारः
अथातः श्रीमद्रहस्यत्रयसारब्रह्मविद्यां संगिघृक्षामो विशिष्ट्यैकार्थ्यसंसिद्धये । तामेतां विद्यां ज्ञातुमिच्छुः मुमुक्षुः सदाचार्यपरम्परामनुसन्दधीत । आचार्यवत्त्वमेव हि सर्वेषां मोक्षकारणम् । सा च आचार्यपरम्परा स्वाचार्यमारभ्य सर्वेश्वरमभिव्याप्नोति । स हि सर्वेश्वरः सर्वेषां लोकानां परमाचार्यः । यतः खलु असौ पुरा सर्वाननुजिघृक्षुः हंस-मत्स्य-हयग्रीव-नरनारायण-गीताचार्याद्यवतारैः साक्षात् चतुर्मुख-सनक-सनत्कुमार-नारद-पराशर-वाल्मीकि-शुक-शौनकादिभिः परम्परया च अध्यात्मविद्यामिमामतिमहतीं प्रवर्तयामास । प्रतिष्ठापयामास च तामेतामविप्लवं पराङ्कुश-परकाल-मधुरकवीश्वरमुनि-नाथमुनि-यामुनमुनि-रामानुजमुनि-प्रभृतिभिः आचार्यैः । तस्मात् प्रशस्ततमा इयं विद्या सदाचार्यैः सच्छिष्येभ्य एव उपदेष्टव्या । तेपि शिष्याः कृतज्ञतमाः सन्तः तामेतां गुरुपरम्परां भजेरन् सर्वदा अनुसन्दधीरन्श्च ।</description>
    </item>
    
    <item>
      <title>०१ उपोद्घातः</title>
      <link>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/01_upodghAtaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/01_upodghAtaH/</guid>
      <description>एवं परमाचार्यभूतस्य सर्वेश्वरस्य श्रियःपत्युः परमात्मनः हृदयङ्गमः पुत्रः शिष्यः प्रेष्यः शेषभूतो दासभूतश्च इत्येष जीवात्मा तत्तच्छास्त्रैः स्फुटमवधार्यते । तथास्वाभाविकशेषिणः अखिलहेयप्रत्यनीककल्याणगुणगणस्य उभयविधविभूतिनाथस्य सर्वेश्वरस्य दिव्यमहिषीपरिजनपरिच्छद्वानितस्य दिव्यलोके निरतिशयमानन्दमनुभवतः एतादृशमैश्वर्यवन्तमानन्दरूपमात्मानम् सर्वेऽपि जीवात्मानः सदा अनुभूय कृतार्था भवेयुरिति सौहार्दशालिनो भगवतः सर्वदेशसर्वकालसर्वावस्थोचितसर्वविधकैङ्कर्येषु स्वरूपयोग्यतावत्तया नित्यसूरिरिव दायभाग्यपि जीवात्मासौ अनादिमायया सुप्तः मरुकान्तारे परिभ्रमन् तत्त्वहितविषयकयथावत्प्रकाशरहितः मृगयासक्तनृपतिकुलपरिभ्रष्टशबरकुलप्रविष्टराजकुमारवत् स्वाभाविकं स्वस्वरूपं विस्मृत्य औपाधिकं परस्वरूपमात्मनि आरोप्य बभ्राम ।
सत्यां एवं स्थितौ केचिद्धार्मिकाः सदुपदेशानुष्ठादिना स्वस्वरूपानुगुणवृत्तानि समुपदिश्य स्वरूपानुरूपातिशयितपुरुषार्थरुचिं हेयोपादेयविभागक्षमतां च सम्पादयन्ति अस्य जीवस्य, राजकुमारलक्षणादिना जातिविशेषं विजानन्तः कारुणिका इव राजकुमारस्य ।</description>
    </item>
    
    <item>
      <title>०२ सारनिष्कर्षः</title>
      <link>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/02_sAraniShkarShaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/02_sAraniShkarShaH/</guid>
      <description>अथ निरतिशयपरमपुरुषार्थः तदुपायश्च प्रत्यक्षानुमानाभ्यां दुरधिगमः शब्दैकसमधिगम्यश्च । तत्र च शब्दसंदोहे बाह्यकुदृष्टिशास्त्रसमुदायः अत्यन्तासारतया अनुपादेयः । वेदेऽपि पूर्वभागे ऐहिकफलसाधनस्य कर्मणः प्रतिपादकोंऽशः अल्पसारतया अनुपादेयः । तत्रैव आमुष्मिकफलसाधकभागस्तु ऐहिकसुखादतिशयितस्य सुखस्य अवबोधितया केषाञ्चित् सारत्वेन प्रतीयमानोऽपि दुःखमूलत्वदुःखमिश्रत्वदुःखोदर्कत्वादिदोषदुष्टसुखावबोधितया अनुपादेय एव ।
उत्तरे भागे स्वात्मानुभवमात्रसाधनप्रतिपादकांशः सारतरोऽपि निरतिशयपरमात्मानुभवापेक्षिणामनुपादेयः । तस्मात् परमात्मप्राप्तितदुपायानां प्रतिपादकोंऽश एव सारतमः विवेकिनामुपादेयः।
तत्रापि रहस्यत्रयमिदं सुतरां सारतमम् । तत्र प्रथमरहस्यं स्वार्थविज्ञानेन सर्वार्थविज्ञानसंपादकतया द्वितीयं सकृदुच्चारणमात्रेण कृतकृत्यताकरणप्रभाववत्तया तृतीयं पुनःस्वेनविधीयमानस्यैवैकस्य उपायस्य सर्वोपायफलसाधनत्वव्यवस्थापकतया च प्रधानप्रतितन्त्रतत्त्वहितानां संग्राहकमिदं त्रयमेव अत्यन्तमादरणीयम् ।</description>
    </item>
    
    <item>
      <title>०३ प्रधानप्रतितन्त्रः</title>
      <link>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/03_pradhAnapratitantraH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/03_pradhAnapratitantraH/</guid>
      <description>प्रधानप्रतितन्त्रो नाम प्रधानो मुख्यः इतरसिद्धान्तिभिः अनङ्गीकृतः स्वसिद्धान्तमात्रसिद्धः अर्थविशेषः । स च जगदीश्वरयोः शरीरात्मभावसम्बन्धादिः । ईश्वरस्य शरीरित्वं नाम चेतनाचेतनद्रव्यं प्रति नियमेन धारकत्वं नियन्तृत्वं शेषित्वं च । चेतनाचेतनद्रव्यस्य शरीरित्वं तु ईश्वरनिरूपितं धार्यत्वं नियाम्यत्वं शेषत्वं च ।
तत्र धारकत्वं स्वरूपेण त्रिविधचेतनाचेतनसत्तास्थितिप्रवृत्तिप्रयोजकत्वं – तथा हि—परमेश्वरः स्वस्वरूपकधर्मानिव निरूपितस्वरूपधर्मानिव स्वव्यतिरिक्तसमस्तद्रव्याणि साक्षात्स्वरूपेण बिभ्रति । तत्तद्द्रव्याश्रितगुणान्स्तु तत्तद्द्वारेति । तत्तज्जीवैर्ध्रियमाणानि शरीराणि तु तत्तज्जीवद्वारा धरतीति केचिदाचार्याः तत्तज्जीवद्वारा साक्षादपि च इत्यपरे एवं च स्वव्यतिरिक्तं सर्वं वस्तु स्वस्वरूपं प्रति पृथक्सिद्धविशेषणमित्यस्य सर्वस्यापि सत्तास्थितिप्रवृत्तयः आश्रयसत्तानिर्वाह्याः ।</description>
    </item>
    
    <item>
      <title>०४ अर्थपञ्चकम्</title>
      <link>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/04_arthapanchakam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/04_arthapanchakam/</guid>
      <description>एवमीश्वरनिरूपितम् ईशितस्य संभविनम् आधेयत्व-विधेयत्व-अपृथक्सिद्धत्व-शेषत्व-शरीरत्व-व्याप्यत्व-रक्ष्यत्व-किङ्करत्व-भोग्यत्व-भोक्तृत्वलक्षणं दशविधं सम्बन्धमुपजीव्य पञ्चार्थान् विचारयन्ति तत्त्वविदः । ते च प्राप्यः प्राप्ता प्राप्त्युपायः प्राप्तिः प्राप्तिविरोधी चेति ।
तत्र प्राप्यः&amp;mdash;सर्वशास्त्रैककारणम् सकलजगत्सृष्ट्यादिव्यापारशीलः अपरमितज्ञानानन्तैकस्वरूपः अखिलहेयप्रत्यनीकः प्राप्यत्वप्रापकत्वोपयुक्तज्ञानशक्त्याद्यनन्तकल्याणगुणगणः शरीरभूतशुद्धाशुद्धविभूतिद्वययुक्तः परव्यूहादिपञ्चप्रकारदिव्यमङ्गलविग्रहोपेतः सर्वास्ववस्थासु सहधर्मचारिण्या श्रिया अविनाभूतः सर्वलोकशरण्यः शरणागतवत्सलः सर्वप्रकारनिरतिशयभोग्यः परब्रह्माभिधानः पुरुषोत्तमो नारायणः ।
प्राप्ता &amp;mdash;देहेन्द्रियादिविलक्षणः स्वयंप्रकाशः स्वस्मै भासमानः बद्धमुक्तसाधारणैः भगवत्कैङ्कर्यरूपयोग्यताज्ञानफलकैः ज्ञानत्व-आनन्दत्व-अमलत्व-अणुत्वादिरूपैः उपायाधिकार्यसाधारणैः उपायानुष्ठानयोग्यताज्ञानफलकैः शेषत्वपारतन्त्र्यादिरूपैश्च धर्मैः सहितः परशेषतैकरसः पराधीनस्वरूपस्थितिप्रवृत्तिकः परिपूर्णभगवदनुभवयोग्यः स्वरूपानुगुणस्वच्छन्दकैङ्कर्याभिलाषी जीवात्मा ।
प्राप्त्युपायः &amp;mdash; संसारसागरोत्तरणाय साधनतया स्वबुद्ध्या अपेक्षणीयः शास्त्रप्रतिपादितः अर्थः ।
स च द्विविधः सिद्धोपायः साध्योपायश्चेति। तत्र आद्यः—नित्यसिद्धस्वरूपगुणसहितः सर्वज्ञतया परहितवेदी सर्वशक्ततया सर्वानिष्टनिवारणक्षमः सर्वभूतनिसर्गसुहृत्तया सर्वानिष्टनिवारणे सदाभिमुखः अवसरप्रतीक्षः व्याजविशेषवशीकरणीयः सङ्कल्पविशेषसहकारिनिरपेक्षः स्वार्थप्रवृत्तः मोक्षप्रदानाव्यवहितकारणः सङ्कल्पाश्रयः श्रियःपतिः ।</description>
    </item>
    
    <item>
      <title>०५ तत्त्वत्रयम्</title>
      <link>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/05_tattvatrayam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/05_tattvatrayam/</guid>
      <description>अथ तत्त्वत्रयमुपव्याख्यास्यामः- तत्र आदौ प्रकृत्यात्मभ्रमस्य स्वतन्त्रात्मभ्रमस्य निरीश्वरवादरुचेश्च निरसनीयतया भोक्तृभोग्यनियन्तृरूपं चेतनाचेतनेश्वरात्मकं तत्त्वत्रयं विज्ञातव्यम् ।
सर्वस्यापि वस्तुनः स्वरूपस्थितिप्रवृत्तयः प्रमाणप्रतिनियताः । तत्र स्वरूपं स्वासाधारणधर्मनिरूपणीयो धर्मी । सैव सत्तेत्युच्च्यते । स्थितिः कालान्तरायानुवृत्तिः । सा हि ईश्वरसङ्कल्पानुगुणा नित्यवस्तुनो नित्या अनित्यवस्तुनश्च अनित्या । प्रवृत्तिस्तु व्यापारः प्रवृत्तिनिवृत्तिरूपः ।
प्रमाणं हि प्रमाजननावसरे वस्तुनः स्वरूपं स्वरूपनिरूपकधर्मान् निरूपितस्वरूपविशेषणान् अर्थक्रियाकारित्वलक्षणं व्यापारं च अवगमयति । तत्र स्वरूपं स्वनिरूपकधर्मविशिष्टमेव बोधयति । तच्च स्वरूपं स्वरूपनिरूपकधर्मपुरस्करणं विना व्याहर्तुमप्यशक्यम् । तादृशधर्मं विहाय जिज्ञासा यदा स्वरूपं शशविषाणमनुरुन्ध्यात् ।</description>
    </item>
    
    <item>
      <title>०६ परदेवतापारमार्थ्यम्</title>
      <link>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/06_paradevatApAramArthyam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/06_paradevatApAramArthyam/</guid>
      <description>एवं सिद्धेपि सामान्यतः प्रकृतिपुरुषेश्वरविवेके परदेवताविशेषनिर्णयं विना प्रयोजनान्तरवैमुख्यसहितदेवतान्तरवैमुख्यरूपपरमैकान्तित्वासिद्धेः परमैकान्तिव्यतिरिक्तस्य व्यवधानं विना मोक्षासिद्धेश्च सोयमीश्वरस्तु एतादृशदेवताविशेष इति निष्कर्ष आवश्यकः ।
तत्र चेतनाचेतनयोः अत्यन्तभेदस्य प्रामाणिकत्त्वात् सर्वं जगत् परं ब्रह्मैव इति पक्षो न घटते । स्वाभाविकस्य जीवेश्वरभेदस्य देवादिरूपजीवानां परस्परं भेदस्य च सुखदुःखादिव्यवस्थया प्रामाणिकत्वात् ब्रह्मरुद्रादीनां सर्वेषां देवानां ईश्वरेण सह स्वेषां च परस्परभेद इति पक्षोऽपि दुर्घटः । एतेष्वपि देवेषु प्रधानभूतानां ब्रह्मरुद्रादीनां कार्यत्वकर्मवश्यत्वसिद्ध्या स्वेच्छावतीर्णस्य त्रिमूर्तिमध्यस्थस्य विष्णोरेव पूर्वावस्था विशिष्टवेषेण सर्वजगत्कारणत्वनित्यत्वादिसिद्ध्या च त्रिमूर्तित्रयं सममिति मूर्तित्रयमेकतत्वमिति त्रिमूर्त्युत्तीर्ण ईश्वर इति तेष्वेव ब्रह्मो वा रुद्रो वा ईश्वर इति साम्यैक्योत्तीर्णव्यक्त्यन्तरपरत्वपक्षा न संघटन्ते ।</description>
    </item>
    
    <item>
      <title>०७ मुमुक्षुत्वम्</title>
      <link>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/07_mumuxutvam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/07_mumuxutvam/</guid>
      <description>ये पुनः इत्थमर्थान् अध्यात्मशास्त्रविशेषैरवधार्य स्वयंप्रकाशत्व-ज्ञातृत्व-भोक्तृत्व-शरीरित्व-अणुत्व-नित्यत्व-निरवयवत्वच्छेदन-दहन-क्लेदन-शोषणाद्यनर्हत्व-वृद्धि-ह्रास-रहितत्वादिरूपैः विशेषैः स्वविशेषणीभूतदेहेन्द्रियमनःप्राणधीभ्यो वैलक्षण्यं च विज्ञाय परलोकगमनदेहान्तरप्राप्त्यर्हत्वनिश्चयेन सामान्यतो लोकोत्तीर्णपुरुषार्थयोग्याः नरकपतनजन्मान्तरक्लेशेभ्योऽतिभीताः तद्धेतुभूतपापेभ्यो निवृत्ताः आधेयत्व-विधेयत्व-शेषत्व-अल्पशक्तित्व-अणुत्व-अज्ञान-संशय-विपर्यय-दुःखादियोग्यत्व-अशुभाश्रयत्वादिभिः परमेश्वरव्यावृत्तिनिश्चयेन स्वरूपप्राप्तभगवत्कैङ्कर्यरूपपरमपुरुषार्थयोग्याः अल्पत्व-अस्थिरत्व-दुःखमूलत्व-स्वाभाविकानन्दविरुद्धत्वरूपान् सप्तविषयानुभवदोषान् यथासम्भवम् आत्ममात्रानुभवदोषांश्च तत्प्रतिद्वन्द्विभूतान् भगवदनुभवगुणांश्च सर्वापेक्षितसङ्ग्रहरूपमन्त्ररत्नमुखेन अनुसन्धाय प्रवृत्तिधर्मात् निवर्तन्ते, निवृत्तिधर्मे च प्रवर्तन्ते त एव खल्वत्राधिकारिणः ।
पूर्वोक्तप्रकारैः परावरतत्त्ववेदिनोऽपि यदि वैराग्यपूर्वकं परमपुरुषार्थानुष्ठाने न प्रवर्तेरन् तर्हि शान्तिशीलवृत्तिरूपैः श्रुतफलैः विधुराः हास्याः स्युः । अथ च ये श्रुतानुरूपस्वोचितपरमपुरुषार्थोपायानुष्ठाने त्वरातिशयवन्तो भवन्ति ते स्वानुष्ठानेन अन्येषामपि तोषमावहन्तोऽतिशयितामेव समृद्धिं समवाप्नुयुरिति ।</description>
    </item>
    
    <item>
      <title>०८ अधिकारिविभागः</title>
      <link>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/08_adhikArivibhAgaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/08_adhikArivibhAgaH/</guid>
      <description>एवं परमपुरुषार्थोपायेषु निवृत्तिधर्मेषु प्रवृत्ता अधिकारिणो द्विविधाः अद्वारकप्रपत्तिनिष्ठाः सद्वारकप्रपत्तिन्ष्ठाश्चेति । तत्राद्याः मोक्षनिष्पत्तौ भक्तिमद्वारीकृत्य स्वतन्त्रतया प्रपत्तिमनुतिष्ठन्ते । अनन्तरास्तु मोक्षनिवृत्तौ भक्तिं द्वारीकृत्य तदङ्गतया प्रपत्तिमनुतिष्ठन्ते । उभयविधा अपि स्वतन्त्राङ्गप्रपत्तिभ्यां प्रपन्नाः फलसाधनभक्तिभ्यां च भक्ता अपि ।
तत्र उक्तिनिष्ठा आचार्यनिष्ठा इत्येते अधिकारिणोऽपि अद्वारकप्रपत्तिनिष्ठानां अवान्तरविशेषाः । तत्र उक्तिर्नाम आनुकूल्यसङ्कल्पाद्यङ्गेषु विशदतमावभासविहीनानां भगवद्व्यतिरिक्तगत्यन्तरशून्यत्वरूपाधिकारवतां सत्यामपेक्षायाम् रक्षिष्यतीतिमहाविश्वासशालिनां शरण्यविज्ञेयपूर्णप्रपत्तिगर्भसदाचार्योपदिष्टेन वाक्येन “मद्रक्षणं तवैव भरतया स्वीकरणीयम्” इति भगवति प्रार्थना । मुग्धसामन्तकुमारस्य सार्वभौमसमीपे धात्रीसमुपदिष्टवाक्येन “रक्षणान्तरशून्योऽहं भवन्तमेव शरणमुपगतः” इति प्रार्थनावत् ।
आचार्यनिष्ठानाम आचार्यस्यात्मात्मीयसमर्पणे शिष्याद्यात्मरक्षासमर्पणस्याप्यन्तर्भावः शिष्याद्यर्थमाचार्यस्य पृथगनुष्ठानं वा । एवं भागवताभिमानभगवद्विषयवासादीन्यपि उपासने प्रपदने वा प्रवर्तयन्ति । निष्पन्नोपासनानाम् उत्तरोत्तरमुपचयं जनयन्ति । स्वतन्त्रप्रपत्तिनिष्ठानां कैङ्कर्योपचयं जनयन्ति ।</description>
    </item>
    
    <item>
      <title>०९ उपायविभागः</title>
      <link>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/09_upAyavibhAgaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/09_upAyavibhAgaH/</guid>
      <description>अथ इत्थमुभयविधयोरधिकारिणोः अनुष्ठेय उपायः ज्ञानविकासविशेषः । अनेन चोपायेन साध्यः प्राप्तिरूप उपेयोऽपि ज्ञानविकासविशेषः । तत्र प्रथमः करणसापेक्षः शास्त्रविहितः सत्यत्वादिरूपनिरूपकधर्मसहिततत्तद्विद्याविशेषप्रतिनियतगुणविशिष्टवेषेण परब्रह्मविषयकः ।
द्वितीयस्तु करणनिरपेक्षः स्वरूपप्राप्तः गुणविभूत्यादिभिः परिपूर्णब्रह्मविषयकः । तस्य चैतन्यानुभवस्य परीवाहरूपतया कैङ्कर्यविशेषोऽप्युपेयः ।
निरुक्तोपायोपेयभूतज्ञानविकासविशेषस्य विषयीभूतं परं ब्रह्मापि फलप्रदत्वभोग्यत्वरूपाभ्यां उपायः उपेयं च भवति । तत्राद्वारकप्रपत्तिनिष्ठविषये उपायान्तरव्यवधानापेक्षाविरहसहकृतफलप्रदत्वरूपेणौपायान्तरस्थाननिवेशेन विशिष्टत्वात् ईश्वरस्य उपायत्वम् । सद्वारकप्रपत्तिनिष्ठविषये तु कर्मयोगारम्भमारभ्य उपासनापूर्तिपर्यन्तं मध्येऽनुष्ठेयैः दुष्करैः उपायैः साध्यायाः पापनिवृत्तेः सत्त्वविवृद्धेश्च प्रपत्तिवशीकृतस्य भगवतः उपायान्तरस्थाननिवेशेन सञ्जननात् प्रकृतोपासनायाः संपूरणाच्च उपायत्वं ध्येयम् ।
तत्र कर्मयोगो नाम शास्त्रजन्यजीवपरमात्मयाथार्थ्यज्ञानपूर्वकं स्वशक्यैः फलसङ्गादिरहितकाम्यकर्मभिः नित्यनैमित्तिककर्मभिश्च अङ्गीभूतैः साकं यावत्फलोदयमनुष्ठेयतया अङ्गितया च परिगृहीतः देवार्चनतपस्तीर्थदानयज्ञाद्यन्यतमः कर्मविशेषः ।</description>
    </item>
    
    <item>
      <title>१० प्रपत्तियोग्यः</title>
      <link>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/10_prapattiyogyaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/10_prapattiyogyaH/</guid>
      <description>अथास्यां न्यासविद्यायामधिकारविशेषः परिकरविशेषोङ्गिस्वरूपविशेषश्चावगन्तव्यः । तत्र सामान्येन अधिकारो नाम? तत्तत्फलकामनासहितं तत्तदुपायसामर्थ्यम् । सामर्थ्यं च ज्ञानम्, यथाज्ञानमनुष्ठानार्हत्वम्, शास्त्रानुमतजातिगुणादियोगित्वं च । निरुक्ताधिकारविशिष्टस्य साध्यतयानूद्यमानं प्रयोजनं फलम् । एतादृशफलसाधनतया विधीयमान उपायः ।
अत्र स्वतन्त्रप्रपत्तिनिष्ठस्य भक्तियोगनिष्ठापेक्षया मुमुक्षुत्वशास्त्रजन्यसम्बन्धज्ञानादौ तौल्ये सत्यपि आकिञ्चन्यमनन्यगतिकत्वं च विशिष्टाधिकारः । तत्र आकिञ्चन्यमुपायान्तरसामर्थ्याभावः । अनन्यगतिकत्वं प्रयोजनान्तरवैमुख्यं, शरण्यान्तरवैमुख्यमपि । तीव्रतममुमुक्षाविरहात् देहानुवृत्त्यादिप्रयोजनान्तरसक्तस्य तु प्रपत्त्यनुष्ठाने सति प्रयोजनान्तरसङ्गानुगुणो मोक्षविलम्बो भवति ।
निरुक्ताकिञ्चन्यानन्यगतिकत्वयोर्निबन्धनमुपायान्तरेषु अज्ञानम् अशक्तिः फलविलम्बासहिष्णुता च । शरण्यान्तरवैमुख्यनिबन्धनम् भगवदेकपारतन्त्र्याध्यवसायः प्रयोजनान्तरवैमुख्यं च । एतादृशाधिकारसम्पत्तौ सत्त्यां प्रपत्तेर्जात्यादिनियमविरहात् सर्वाधिकारता सिद्धा भवति ।</description>
    </item>
    
    <item>
      <title>११ परिकरविशेषः</title>
      <link>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/11_parikaravisheShaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/11_parikaravisheShaH/</guid>
      <description>आत्मनिक्षेपरूपायामस्यां विद्यायां आनुकूल्यसङ्कल्पः प्रातिकूल्यवर्जनम् कार्पण्यम् महाविस्श्वासः गोप्तृत्ववरणं चेति पञ्चपरिकराः । आनुकूल्यसङ्कल्पो नाम स्वाम्यभिमत करणानुकूलपारार्थ्यज्ञानजन्यः विहिते[त?] प्रवृत्त्या भगवदानुकूल्यं करिष्ये इति सङ्कल्पः ।
प्रातिकूल्यवर्जनं स्वाम्यभिमतकरणानुकूलपारार्थ्यज्ञानजन्यः निषिद्धनिवृत्त्या भगवत्प्रातिकूल्यं न करिष्ये इति सङ्कल्पः । अनयोश्च प्रयोजनमपायपरिहारः ।
कार्पण्यम् -उपायान्तरासामर्थ्य-प्रयोजनान्तरवैमुख्य- शरण्यान्तरवैमुख्यानुसन्धानम् । तच्च शरण्यकारुण्योत्तम्भनार्थम् उपायान्तरस्पर्शराहित्यार्थं चोपयुज्यते ।
महाविश्वासः - अनुकूलानस्मान् भगवान् रक्षिष्यतीति सुदृढोध्यवसायः । स च वक्ष्यमाणशङ्कापञ्चकमपनुद्य प्रपत्तेः अवश्यकर्तव्यतायां भरन्यसनानन्तरं लेशमात्रेऽपि स्वरक्षणव्यापारे स्वस्यानन्वितत्वरूपे निर्भरत्वे च प्रयोजकः ।
गोप्तृत्ववरणं तु स्वाभिप्रायनिवेदनं, तच्च भगवतः फलप्रदानेच्छोत्पादने समुपयुज्यते । एवमेतानि प्रपत्त्यनुष्ठानदशायामुपयुक्तत्वात् प्रपत्त्यविनाभूतस्वभावानि ।</description>
    </item>
    
    <item>
      <title>१२ साङ्गं प्रपदनम्</title>
      <link>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/12_sAngaM_prapadanam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/12_sAngaM_prapadanam/</guid>
      <description>अथ अस्मिन् शास्त्रार्थे यथावस्थितात्मनिक्षेपः अङ्गी- स च आत्मात्मीयरक्षणव्यापारे स्वाधीनतया आत्मात्मीयरक्षणफले स्वार्थतया च स्वस्यान्वयं विनैव रक्षाभरन्यासोद्देशकः सर्वरक्षकं सर्वशेषिणं सर्वेश्वरं प्रति अत्यन्तपारतन्त्र्यविशिष्टशेषत्वानुसन्धानलक्षणः ।
अस्य अनुसन्धानविशेषस्य विशिष्टाकारस्तु शेषिणः स्वतन्त्रस्य सर्वेश्वरस्य स्वप्रयोजनाय स्वयमेव संरक्षणौपयिकः अनन्यार्हानन्याधीनशेषभूतोऽहं न मम शेषत्वायार्हः यत्किञ्चिद्वस्तुपशुपुत्रादिकं निरुपाधिकतया मदीयमित्यप्यभिमन्तुमप्यनर्हम् आत्मानमात्मीयं च सर्वं भवत एव शेषभूतं, अस्य रक्षणभरः सर्वरक्षकाय भवत एव , रक्षणफलमपि प्रधानफलिने भवत एव इति भावना ।
इत्थमङ्गपञ्चकविशिष्टस्य अस्य अङ्गिनः विचारदशायां प्रत्येकमनुसन्धानसम्भवेऽपि विशिष्टवाक्यार्थप्रतिपत्तिदशायां साङ्गस्य प्रधानस्य एकबुद्ध्यारूढत्वात् सकृत्कर्तव्यत्वं सिद्ध्यति । एवम् अभ्यासपाटवशालिनो धानुष्कस्य लक्ष्यवेधार्थम् अनेकव्यापारसाध्यस्य बाणमोक्षस्येव क्षणकृत्यत्वं च सिद्ध्यति ।</description>
    </item>
    
    <item>
      <title>१३ कृतकृत्याधिकारः</title>
      <link>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/13_kRtakRtyAdhikAraH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/13_kRtakRtyAdhikAraH/</guid>
      <description>इत्थं प्रपत्तिरूपोपायविशेषनिष्ठः पुरुषः प्रपत्तेरनन्तरं फलं प्रति कर्तव्यांशविरहात् कर्तव्यांशस्य सकृदनुष्ठानेनैव सिद्धत्वात् स्वतन्त्रे सत्यसङ्कल्पे भगवति न्य्स्तभरमात्मानमवधार्य निर्भरः, विश्वसनीयं समर्थं सिद्धोपायत्वेन स्वीकृतं सर्वेश्वरं फलप्रदमनुसन्धाय निस्संशयः सवासनं परित्यक्तानन्यपुरुषार्थान् ससाधनं परित्यक्तानन्योपायान्, अकिञ्चनस्य अयत्नेन निधिसिद्धिवत् सम्पत्स्यमानां परमपुरुषार्थसिद्धिं चावलोक्य सन्तुष्टः स्वसजातीयाग्नीन्द्रादिदेवतान्तरपरिचरणकारणीभूतस्य ऋणस्य अपाकृतत्वात् नित्यनैमित्तिकेषु कर्मसु मन्त्रगतानामग्नीन्द्रादिशब्दानाम् अवयवशक्तिपौष्कल्येन नारायणपरतत्त्वमवधार्य शास्त्रवेद्याज्ञानुज्ञापरिपालनरूपकैङ्कर्यमुखेन प्रत्यक्षविदितपरमपुरुषाभिप्रायो मुक्त इव भगवतः किञ्चित्करः सन् उपायपूर्त्या कृतकृत्य इति पुरुषार्थपूर्त्या कृतार्थ इति च शास्त्रैः शास्त्रज्ञैश्च प्रशंसनीयो भवति ॥
एतादृक्षस्य मुमुक्षोः प्रपत्तेः प्रागुद्यतः शोकस्य अधिकारिकोटिप्रविष्टत्वात् तादृशशोकाभावे अधिकारापूर्त्या नोपायपूर्तिः । प्रपत्तेश्चानन्तरम् अनुष्ठितोपायम् आत्मानमवधार्यापि विश्वासमान्द्यादिना शोकश्चेदप्युपायपूर्तिः । ततो न कृतकृत्यता । तस्माद्वीतशोक एव कृतकृत्य इति विनिश्चयः ।</description>
    </item>
    
    <item>
      <title>१४ स्वनिष्ठाभिज्ञानाधिकारः</title>
      <link>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/14_svaniShThAbhijnAnAdhikAraH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/14_svaniShThAbhijnAnAdhikAraH/</guid>
      <description>एवमेतादृशनैर्भर्यप्रयोजकतया कृतकृत्यतामवधारयितुं स्वरूपोपायपुरुषार्थविषयकनिश्चयलक्षणायाः स्वनिष्ठाया अभिज्ञानमावश्यकम् । तत्र स्वरूपनिष्ठायामभिज्ञापकानि लिङ्गानीमानि -: परकृतपरिभववेलायां परिभावकोदाहृतदोषाणां देहानुबन्धित्वज्ञानेन स्वरूपाननुबन्धित्वज्ञानेन च विषादराहित्यं, तेषु च परिभावकेषु वृथा पतिष्यन्तीति अपारकारुण्यं स्वगतदोषस्मारकतया उपकारस्मरणं स्वस्वकर्मानुगुणफलप्रदानलक्षणदयारसवता भगवता प्रेर्यमाणाः परिभवन्तीति तेषु निर्विकारचित्तत्वं प्रारब्धं च कर्म समूलं विनश्यतीत्यतिसन्तोषश्च ।
तदेतेषु चिह्नेषु परिदृश्यमानेषु अचिद्विलक्षणे सर्वभूतानुकूल्याद्यर्हज्ञानशालिनि सर्वतोमुखाकिञ्चन्यवति स्वतः सर्वसमस्य कर्मानुगुणफलप्रदस्य स्वतन्त्रस्य शेषिणः शेषभूते परतन्त्रे परायत्तहिते स्वस्वरूपे निष्ठास्तीति विजानीयात् ॥
अथ उपायनिष्ठायामभिज्ञापकानि चिह्नानि-: भगवद्व्यतिरिक्ते स्वस्मिन् परस्मिन् वा स्वरक्षणसामर्थ्यराहित्यबुद्धिः, मरणपर्यन्तेषु भयहेतुषु सत्स्वपि अभिमतासक्तिविशेषेण प्रीतिः,रक्षकावष्टम्भेन महती धृतिः, भरन्यासविषये स्वयत्ननिवृत्तिः, अनिष्टनिवृत्तीष्टप्राप्तिषु तादधीन्यमतिश्च सत्सु चैतेषु चिह्नेषूपायेप्यस्ति निष्ठेति विजानीयात् ॥</description>
    </item>
    
    <item>
      <title>१५ उत्तरकृत्याधिकारः</title>
      <link>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/15_uttarakRtyAdhikAraH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/15_uttarakRtyAdhikAraH/</guid>
      <description>एवं कृतकृत्याः स्वनिष्ठाभिज्ञानवन्तः अधिकारिणः स्वादुतमत्वात् स्वयं प्रयोजनं शास्त्रविभक्तकालविशेषनियतं शृङ्खलावदन्योन्यमनुबद्धं स्वामिसन्तोषस्य कारणं कार्यं च स्वरूपानुरूपकालक्षेपार्थमुत्तरकृत्यमनुतिष्ठेयुः ॥
तन्निष्ठानुगुणं च ज्ञातव्यांशेषु अज्ञातमंशं निष्कृष्य कृतकृत्या इत्यनादृत्य ज्ञानभक्त्याद्यपेक्षायां बाधकाभावात् परमशेषिणि चित्तरञ्जनार्थं विशेषज्ञसकाशात् विज्ञाय स्वस्ववर्णाश्रमजातिगुणाद्यनुगुणं कर्तव्यांशं निष्कृष्य अनुष्ठाय च एतदनुष्ठानभावनया स्वोत्कर्षं परनिकर्षं च कदापि नानुसन्दधीरन् ॥
अथ कदाचित् शरण्यप्रसादविशेषमूलेषु फलोद्गमपर्वसु प्राप्तेष्वपि स्वाधिकारप्रविष्टमाकिञ्चन्यमनिवार्यं कार्पण्यं च पुरस्कृत्य अनादेः कालात्प्रवृत्तामनर्हतां महतीं च कैङ्कर्यविनष्टिमनुचिन्त्यानवाप्यावसादं पथ्यतमेन हिततमेन च शरण्योपदेशविशेषेण अवताररहस्यादिरूपं तीर्थमवगाह्य आश्वास्यात्मानं अपर्यनुयोज्यानवधिकशरण्यप्रभावेन इदानीं प्राप्तां योग्यतां तदनुगुणाम् आज्ञानुज्ञानुवर्तनरूपकैङ्कर्यानुभूतिं च अवलम्ब्य सात्त्विकाहारसेवनादिना कायकरणादिशुद्धिं सम्पाद्य अयोग्येषु विषयान्तरेषु प्रसरन्तीमनादिवासनां प्रत्यावर्तयेयुः ॥</description>
    </item>
    
    <item>
      <title>१६ पुरुषार्थकाष्ठा</title>
      <link>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/16_puruShArthakAShThA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/16_puruShArthakAShThA/</guid>
      <description>भगवत्कैङ्कर्यं हि अस्य पुरुषार्थः । स चेत् भागवतकैङ्कर्यपर्यन्तः स्यात् सैव हि पुरुषार्थकाष्ठा । तत्प्रकारस्त्वित्थम्-: सर्वेश्वरं प्रति शेषभूतोऽसौ चेतनः शेषिविषये कञ्चनातिशयमादधीत । स चातिशयः वस्तुशक्त्यनुरोधेन प्रवर्तते । शरीरत्वादि मुखेन क्रियमाणस्य अतिशयस्य अचेतनसाधारण्यात् विशिष्य चैतन्यमुखेनातिशये कर्तव्ये सति तत्र शास्त्रविरुद्धप्रवृत्तौ सत्यां शासितुः दण्डधरस्येश्वरस्य लीलारसोत्पादनद्वारा अतिशयमाधत्ते । शास्त्राविरुद्धप्रवृत्तौ सत्याम् ईश्वरस्य सन्तोषमुत्पाद्य तदीयौदार्यादिगुणप्रकाशनद्वारा अतिशयमाधत्ते ।
एवं मुक्ता नित्याश्च ईश्वराभिप्रायसाक्षात्कारपुरस्सरं क्रियमाणेन कैङ्कर्येण भोगविशेषोत्पादनमुखेन यथातिशयाधायकाः, तथा असावपि कृतकृत्यः शास्त्रमुखेन ईश्वराभिप्रायं विदित्वा अतिशयाधायको भवति । तत्र शास्त्रविरुद्धाचरणेन लीलारसोत्पादनं स्वस्य अनर्थपर्यवसायि भवति । बद्धदशायां शास्त्रेण मुक्तिदशायां प्रत्यक्षेण भगवदभिप्रायानुगुणाचरणेन भगवतो लीलाभोगरूपपुरुषार्थजननम् आनुषङ्गिकस्वाभिमतपुरुषार्थपर्यवसायि भवति ।</description>
    </item>
    
    <item>
      <title>१७ शास्त्रीयनियमनम्</title>
      <link>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/17_shAstrIyaniyamanam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/17_shAstrIyaniyamanam/</guid>
      <description>अथेत्थं शेषत्वसम्बन्धमूलस्य भगवद्भागवतकैङ्कर्यस्य अनुष्ठानं शास्त्रसापेक्षानुरागात् आहोस्वित् तन्निरपेक्षानुरागाद्वा इति मीमांसायां प्रकृतिमण्डलान्तर्गतस्य अस्याधिकारिणः प्रदीपवत् शास्त्रमेव अपेक्षितमतो न यथारुचि कर्तुं युक्तम् । किंतु शास्त्रोक्तनियमानुसारेणैव युक्तमनुष्ठातुम् । शास्त्रेणैव विकल्पिते विषये यथारुचीति ज्ञेयम् ॥
इत्थं शास्त्रोक्तनियमानुवर्तनम् अपूर्णोपायानाम् अधिकारिणाम् उपायपूर्तिप्रतिरोधिदुरितशमनमुखेन भगवत्प्रसादं जनयति । पूर्णोपायानां तु अतिलङ्घनहेतुका प्रीत्यनुदयमुखेन[‍?] भगवत्प्रीतिं वर्धयति ॥
तत्र शास्त्रविहितो धर्मः आज्ञानुज्ञाभेदेन द्विविधः । तत्र आज्ञासिद्धधर्मानुष्ठानं अननुष्ठाननिबन्धनं प्रत्यवायं प्रतिरुणद्धि । अनुज्ञासिद्धधर्मानुष्ठानं तादृशप्रत्यवायानावह[नामावह?]मपि भगवत्प्रीत्यर्थमेव उपादित्सितं सत् क्रमस्य आज्ञासिद्धत्वात् अज्ञातक्रमदोषपरिहाराय सक्रममेवोपादेयमिति सिद्धम् ॥</description>
    </item>
    
    <item>
      <title>१८ अपराधपरिहारः</title>
      <link>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/18_aparAdhaparihAraH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/18_aparAdhaparihAraH/</guid>
      <description>एवं भगवच्छेषतैकस्वभावस्य शास्त्रनियततत्कैङ्कर्यैकरसिकस्य अधिकारिणः अनापदि बुद्धिपूर्वकापराधः स्वीकृतकैङ्कर्यैकनिष्ठाविरुद्धत्वात् प्रायशो न सम्भवति । प्रारब्धकर्मविशेषवशात् देशकालावस्थादिवशात् प्रमादवशात् सुषुप्त्याद्यवस्थावशाच्च सम्भवन्नपि अश्लेषविषयतया विनश्यति ॥
अथ मोक्षार्थप्रपत्त्यनुष्ठानवेलायां बुद्धिपूर्वकपापारभकपापानामपि निवृत्तिमनन्तर्भावयतां सर्पेणेव शरीरेण सह निवसताम् आत्मगुणपूर्तिविरहात् मन्दधैर्याणामिव ऋषीणां बुद्धिपूर्वकेपि क्वचिद्विपरीतानुष्ठाने सति निसर्गसुहृत्-रक्षणोन्मुखः श्रियःपतिः लज्जानुतापादिभिः यथाधिकारं प्रायश्चित्तमासादयति ॥
एवं प्रारब्धकर्मविशेषवशात् कठिनप्रकृतीनां यथाधिकारं प्रायश्चित्तमकृतवतां काणत्वखञ्जत्वादिलक्षणोपक्लेशरूपपापनिवर्तकोपायान् पुरस्कृत्य क्षमाप्रेमदयावात्सल्यादिना मन्दीभूतप्रतापः भगवान् लघुना दण्डेन संरक्षति । एवंकरणमपि पूर्वप्रपत्तिफलीभूतक्षमाप्रकारभेद इति भगवति कृतज्ञतामेव परिपोषयेत् ॥
तस्मात्संभवत्यपि &amp;ldquo;बुद्धिपूर्वकाघे तत्प्रायश्चित्ताकरणेपि दण्डविशेषो नास्ति, विलम्बासहिष्णूनां परमफलस्य नास्ति विलम्बः । प्रारब्धसुकृतविशेषाधीनैहिककैङ्कर्यविच्छेदो नास्ती&amp;quot;त्यादिपक्षाः शरण्यगुणानां शरणागतिप्रभावस्य च वैभववादाः । अन्यथा प्रपन्नपूर्वाचार्यानुष्ठानस्य शास्त्रस्य च विरोधो दुष्परिहरः । किञ्च उपासकस्यापि बुद्धिपूर्वोत्तराघेविद्यामाहात्म्यात् न स्यात् प्रत्यवायः । तस्मात् प्रपन्नस्य राजपुत्रापराधवत् लघुर्दण्डः । तादृशस्यापि दण्डस्य परिहाराय पुनः प्रपदनादिकं विधीयते । शिष्टतया व्यपदेश्यानां तु लोकसम्प्रदायप्रसिद्धनिमित्तेषु यथाशक्ति प्रसिद्धमेव प्रायश्चित्तं कर्तुमुचितम् ॥</description>
    </item>
    
    <item>
      <title>१९ स्थानविशेषः</title>
      <link>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/19_sthAnavisheShaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/19_sthAnavisheShaH/</guid>
      <description>अथ यावज्जीवमेवं स्वयंप्रयोजनतया निरपराधानुकूलवृत्तिमतः त्वरावतश्च परमैकान्तिनः अनुकूलमनुगुणं आवासस्थानं विमर्शनीयम् । तत्र आर्यावर्तादिपुण्यदेशानां युगस्वभावेन इदानीं व्याकुलतया प्रतिष्ठितचातुर्वर्ण्यधर्म एव प्रदेशः समुपादेयः ॥
तत्रापि भागवतोत्तरः ताम्रपर्णीकावेरीकृतमालापयस्विन्यादिपुण्यतीर्थोत्तरः भगवद्भागवताभिमानविषयीभूतः श्रीरङ्गहस्तिगिरिवेङ्कटगिरियदुगिर्यादिः सत्त्वोत्तरो वा क्षेत्रविशेषः मुमुक्षुभिः परिग्राह्यः ।</description>
    </item>
    
    <item>
      <title>२० निर्याणम्</title>
      <link>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/20_niryANam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/20_niryANam/</guid>
      <description>अथ भगवच्छरणावेव शरणं प्रपन्नाः भगवता दत्तं हस्तमवलम्बमानाः तेनैव स्वाभिमते देशविशेषे पर्यवस्थापिताः समभिषिक्तसार्वभौममहिषीवत् पारमैकान्त्यानुगुणां वृत्तिमातिष्ठेरन् ॥
एवं स्थितेष्वधिकारिषु प्रारब्धदुष्कृतविशेषवैचित्र्याधीनोहङ्कारः ममकारः तदधीनापचारः प्रयोजनान्तराभिलाषः तत्प्रयुक्तो देवतान्तरस्पर्शः बुद्धिदौर्बल्यम् उपायान्तरप्रत्याशा चेत्येवमादि वैपरीत्यवतां प्रारब्धसुकृतविशेषेण पूर्वप्रपत्तिसङ्कल्पविशेषेण च अच्छिद्रे कैङ्कर्ये प्रतिष्ठितवतां च अस्मात् संसारात् निर्याणे विलम्बोऽविलम्बश्च सम्भवतः ॥
तत्र पूर्वेषां प्रपन्नानां चार्वाकादीनामिव अहङ्कारममकारौ न प्रसरतः । गच्छतः स्खलनमिव कदाचित्प्रसरन्तावपि उदीच्य विवेकेन विलीयेताम् । तथा सम्भूताश्चापराधाः प्रायश्चित्तावधिकाः शिक्षावधिकाः अनुभवावधिका वा सङ्कल्पितसमयादर्वाक् निरस्ता भवेयुः ॥
इत्थं प्रयोजनान्तररुचिरपि मुमुक्षुत्वात् न प्रतितिष्ठेत् । उभयभावनावतामिव केषाञ्चित् सम्भवन्त्यामपि तस्यां हिततमः परमेश्वरः कानिचित् प्रयोजनान्तराणि दर्शयित्वा तेषु अल्पास्थिरत्वादिविवेकोत्पादनमुखेन अरुचिमुत्पाद्य सौभरिकुचेलादीनामिव केषाञ्चित् भोगेन वा निर्वेदमुत्पाद्य सङ्कल्पितसमयानां तत्समयात्पूर्वमेव प्रयोजनान्तरवैमुख्यं जनयति । सङ्कल्पितसमयरहितानां वैराग्यावधिकं तत् स्यात् ॥</description>
    </item>
    
    <item>
      <title>२१ गतिचिन्तनम्</title>
      <link>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/21_gatichintanam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/21_gatichintanam/</guid>
      <description>अथ वत्सलो हार्दः परमात्मा स्थूलशरीरलक्षणब्रह्मपुरात् ब्रह्मनाडीरूपप्रधानद्वारेण एनं मुमुक्षुं प्रस्थाप्य अर्चिरहः पूर्वपक्षोत्तरायणसंवत्सरवाय्वादित्यचन्द्रामानवसंज्ञकवैद्युतपुरुष तत्सहकारिवरुणेन्द्रप्रजापत्यभिधानैः अतिवाहिकैः प्रसिद्धतत्तल्लोकपालैः नित्यसूरिभिर्वा स्वयमेव देवयानपथं गमयत्यनुभावयति च तत्तल्लोकपालकृतां सपर्याम् ॥
अथ चिरकालकाङ्क्षितं देशविशेषं प्रापय्य कर्मफलविशेषभोगार्थतया विना केवलविद्ययावस्थापितं गत्यर्थमेव अनुवर्तमानं सूक्ष्मशरीरं नदीतरणायोपात्तं पोतमिव विनिवर्त्य विरजां तारयित्वा दिव्यशरीरं प्रदाय ऐरंमदनामकं सरोविशेषं सोमसवनसंज्ञकमश्वत्थं च उपगमय्य मालाञ्जनचूर्णवासोभूषणहस्तानामप्सरसां पञ्चशत्या अभ्यागमय्य ब्रह्मालङ्कारं कारयति ॥
अथास्मिन् ब्रह्मगन्धरसतेजांसि प्रवेश्य भगवतः कुलदासाः समागता इति अत्यादरेण क्रमशः प्र्त्युद्गच्छत्सु मकुटालङ्कृतेषु नित्यसूरिषु दिव्यध्वजपताकतोरणाद्यलङ्कृतं अत्युच्चातिदीर्घप्राकारालङ्कृतं गोपुरद्वारं इन्द्रप्रजापत्यभिधानौ तत्पालकौ सङ्गमय्य पूर्णकुम्भाद्यप्राकृतराजोपचारान् कारयित्वा आनन्दमयमणिमण्टपे दिव्यास्थाने प्रवेश्य आत्यन्तिकदुःखनिवृत्त्यर्थं यथामनोरथं निरतिशयभोग्यमात्मानं स्वयमेव प्रदर्श्य गुणाष्टकाविर्भावं संपाद्य स्वचरणारविन्दोपधानतया स्वीकरोति । अथ समानभोगत्वलक्षणसायुज्यप्रदानेन कालतः स्वरूपतोपरिच्छिन्नानन्दैः नित्यसूरिभिः सहावस्थापयति ।</description>
    </item>
    
    <item>
      <title>२२ परिपूर्णब्रह्मानुभवः</title>
      <link>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/22_paripUrNabrahmAnubhavaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/22_paripUrNabrahmAnubhavaH/</guid>
      <description>अथानेन गतिविशेषेण परमं पदमुपगतवतः सर्वदेशसर्वकालसर्वावस्थास्वपि सर्वेश्वरं अनन्तगुणविग्रहविभूतिचेष्टितेषु क्वचिदपि सङ्कोचमन्तरेण निरतिशयभोग्यतया विषयीकुर्वन्ननुभवः परिपूर्णानुभव इत्युच्यते । अस्मिन्ननुभवे निरतिशयभोगरूपे मुक्तानां भगवतश्चेषदपि वैषम्यविरहात् परमं साम्यमित्युच्यते ॥ अत्र भगवत्स्वरूपस्य भोग्यत्वात् तदनुबन्धी सर्वोऽपि प्रकारः भोग्यः भवति मुक्तानाम् । यथा राजमहिष्याः भोग्यभूतस्य राज्ञःसम्बन्धि भोग्यभोगस्थानभोगोपकरणादिकम्, अतस्सर्वप्रकारविशिष्ट एव सर्वेश्वरो भोग्यः । अत्र निरतिशयानुकूलत्वात् परमप्राप्यत्वाच्च भगवत्स्वरूपं परिपूर्णानुभवप्राप्तेः भोग्यभूतसत्त्वोत्तरदेशविशेषप्राप्त्यनन्तरभावित्वात्। तादृशो देशविशेषः , अस्य चानुभवस्याश्रयतयानुभाव्यत्वात् भगवद्विभूतिभूतं ज्ञानानन्दलक्षणं स्वस्वरूपं चेत्येतत्त्रितयं परमं पदमित्युच्यते ॥
अथ भगवत्स्वरूपरूपगुणविग्रहादेः नित्यविभूतेः स्वस्वरूपस्य च भोग्यत्वेपि प्रतिकूलतया प्रत्यक्षादिप्रमाणप्रप्रसिद्धं मुमुक्षोः त्याज्यतया शास्त्रविहितं लीलाविभूतिगतं वस्तुजातं कथं भोग्यं स्यात्?</description>
    </item>
    
    <item>
      <title>२३ सिद्धोपायशोधनम्</title>
      <link>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/23_siddhopAyashodhanam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/23_siddhopAyashodhanam/</guid>
      <description>इत्थमनादेः कालात्संसरतः अवसरप्रतीक्षभगवत्कृपया समीचीनशास्त्रमुखेन तत्त्वहितपुरुषार्थविशेषान् विज्ञातवतो मुमुक्षोः स्वाधिकारानुरूपं कञ्चनोपायविशेषं परिगृह्य कृतकृत्यस्य अस्य यथाशास्त्रं निरपराधं चानुष्ठेयस्य कैङ्कर्यरूपपुरुषार्थस्य प्रकारः शरीरपातानन्तरं अर्चिरादिगत्यप्राकृतदेशविशेषप्राप्त्यनन्तरभाव्यनवच्छिन्नभगवदनुभवपरीवाहलक्षणपरिपूर्णकैङ्कर्यरूपपरमपुरुषार्थसिद्धिप्रकारश्च निरूपितः॥ अयमर्थानुशासनभागः ॥
अथ स्थिरीकरणभागः । तत्र सिद्धोपायसाध्योपायैतत्प्रभावविषयको विचारः प्रवर्तते । तन्निर्णयस्य अस्माकं सहसानुत्पादस्तु पूर्वापराधमूलकस्वतन्त्रेश्वरसङ्कल्पाधीनः । तादृशसङ्कल्परूपनिरोधनिवृत्तिश्च लक्ष्मीकटाक्ष-सदाचार्यानुग्रह-सत्सम्प्रदायसिद्धिरूपप्रधानकारणत्रितयायत्ता । तत्र लक्ष्मीकटाक्षः ‘अस्तु मे’ इति प्रार्थनायां, ‘अस्तु ते तयैव सर्वं सम्पत्स्यते’ इति श्रीसूक्तिसिद्धः प्रसादः । सदाचार्यानुग्रहः तस्य व्याजविशेषाः फलविशेषाश्च पराशरमैत्रेयसञ्जयाश्वलायनादिवृत्तान्तेषु सुव्यक्ताः । सत्सम्प्रदायसिद्धिस्तु स्वस्मिन् सत्त्वोत्तरे सम्यगुपपन्ने सावधाने च सति ख्यातिलाभपूजानिरपेक्षस्य कारुण्यपरतन्त्रस्य सदाचार्यस्य सकाशात् प्रथमाचार्यसर्वेश्वरप्रभृत्युपदेशपरम्पराप्राप्तस्य अनपेक्षितविस्तारापेक्षितसङ्कोचरहितस्य तत्त्वहितविषयकोपदेशस्य संप्राप्तिः ॥</description>
    </item>
    
    <item>
      <title>२४ साध्योपायशोधनम्</title>
      <link>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/24_sAdhyopAyashodhanam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/24_sAdhyopAyashodhanam/</guid>
      <description>एवं परिशोधितेपि सर्वज्ञे सर्वशक्ते परमकारुणिके सर्वशेषिणे सपत्नीके सर्वलोकशरण्ये सिद्धोपायविशेषे विज्ञातेपि संपूर्णेपि संसारवैराग्ये अनाद्यनुवृत्ताज्ञातिलङ्घनमूलकभगवन्निग्रहप्रशमननिदानस्य साध्योपायविशेषस्य विज्ञानाभावे सिद्धोपायो न शक्यते वशीकर्तुम् । तस्मात् साध्योपायविशेषजिज्ञासायां सत्याम् अधिकारे स्वरूपे परिकरे च समाशङ्कितान् दोषान् परिहरिष्यामः&amp;mdash; तत्र आदावधिकारगोचरविचारः ।
प्रपत्तिः खल्वेषा कश्चन वैदिकधर्मः । यागविशेषतया न्यासविद्यायामनुश्रूयते । सा कथं सर्वाधिकारा भवितुमर्हति इति केचिद्विवदन्ते । सोऽयं विवादः सर्वेश्वरस्य सर्वशरण्यत्वप्रतिपादकश्वेताश्वतरश्रुत्यादिप्रमाणसहस्रेण परिहृतः भवति । उपासनस्य त्रैवर्णिकाधिकारत्वे समर्थितेपि प्रपदनस्य सत्यवचनादिवत् सामान्यधर्मत्वावगमात् यथाधिकारं वैदिकमन्त्रेण वा तान्त्रिकमन्त्रेण वा सर्वेषामेतदनुष्ठानस्य नानुपपत्तिः । अत एव काकादीनामपि प्रपन्नत्वं शास्त्रेषु श्रूयते । भगवदाश्रयं सामान्यं सर्वसाधारणमिति मां हि पार्थ व्यपाश्रित्येत्यादिना भगवतैवोक्तम्, अतस्तद्विशेषभूतमिदं प्रपदनं सर्वेषां साधारणं भवितुमर्हति ॥</description>
    </item>
    
    <item>
      <title>२५ प्रभावव्यवस्था</title>
      <link>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/25_prabhAvavyavasthA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/25_prabhAvavyavasthA/</guid>
      <description>इत्थं सिद्धोपायविषयकः साध्योपायविषयकश्च व्यामोहः परिहृतः । अथ चैतादृशोपायविशेषनिष्ठप्रभावातिरेकान् अतिरेकबोधकप्रमाणविचारमूलाः काश्चिच्छङ्काः परिह्रियन्ते । तत्रादौ जातिः व्यवस्थाप्यते ॥
न शूद्रा भगवद्भक्ता विप्रा भागवताः स्मृताः । सर्ववर्णेषु ते शूद्रा ये ह्यभक्ता जनार्दने ॥
इति भगवद्भक्तिरूपधर्मसद्भावाभ्यां उत्कर्षापकर्षनिर्देशात् भगवद्भक्ताः सर्वेप्येकजातीया इति केचिन्मन्यन्ते । तत्रोच्यते&amp;ndash;भागवतब्राह्मणं भागवतशूद्रं च पृथक्पृथक् उद्दिश्य प्रवृत्तं तत्तदाचारनियामकं सर्वं शास्त्रं एकजातीयत्वे व्याकुप्येत् । सर्वेषां भागवतानां समत्वं बोधयच्च शास्त्रं परमपुरुषार्थसाम्यतात्पर्यकम् । क्वचिदुत्कृष्टकुललाभवचनमपि कुलशब्दजातिशब्दयोः भिन्नार्थकतया वैष्णवत्वोपाधिककुलपरम् । ततश्च भगवद्भक्तिविधुराः ब्राह्मणाः शूद्रवदनादरणीयाः । भगवद्भक्ताश्च शूद्रा अपि ब्राह्मणवदादरणीया इति शास्त्रतात्पर्यमभ्युपगन्तव्यम् । अन्यथा &amp;ndash;</description>
    </item>
    
    <item>
      <title>२६ प्रभावरक्षा</title>
      <link>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/26_prabhAvaraxA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/26_prabhAvaraxA/</guid>
      <description>इत्थं उपायस्य प्रभावो व्यवस्थापितः । अथ एतत्प्रभावविषयकप्रमादाः परिह्रियन्ते &amp;ndash; विद्यान्तरन्यायेन उत्तरपूर्वाघाश्लेषविनाशः अधिकारिसमवेतार्त्यानुगुण्येन प्रारब्धविनाशोपि मा शुच इत्यस्याभिप्राय इति सिद्धान्तः ।
अत्रेयमाशङ्का&amp;ndash; एवं सतीहोपायनिष्ठः प्रारब्धकर्मविशेषफलीभूतं कर्म च नोपलभेत । एवमप्राप्तापि[?} प्रारब्धफलनिवृत्तिः पङ्क्तिपावनत्वादिवत् हितैषिणा भगवता स्वयमेव कुतो न दीयेत ॥ इति ।
इदमत्रोत्तरम् &amp;ndash; यद्यप्यधिकारी स्वाभिलाषानुगुण्येन कञ्चित्कालमैहिकभोगान् प्रारब्धवशादनुभवति । यदि च तान् दुःखप्रसङ्गरहितानेवानुभवेत् न तर्ह्यत्र विरच्येत् । न पुष्येच्च भगवदनुभवयोग्यता । तस्मात् कठिनचेतसां शिक्षालक्षणानुग्रहविशेषोऽत्र प्रारब्धमूलकदुःखानुभव इत्यनुसन्धेयः ॥
तत्र नियतायुषां तावत्येव काले समुद्वेगजननार्थम्, अनियतायुषां च आयुष्कामीयेष्ट्यादिषुनिवृत्तिजननार्थं च अत्र दुःखानुभवः हितप्रवर्तकोपाध्याय इति पूर्वाचार्याणामभिसन्धिः । यथा प्राणार्थिनः काकस्य प्राणदानेन सफलेपि प्रपदने नेत्रशातनं पुनरपराधपरिहाराय दुष्प्रकृतितायाः शिक्षणमनुग्रहलक्षणमेव ।</description>
    </item>
    
    <item>
      <title>२७ मूलमन्त्राधिकारः</title>
      <link>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/27_mUlamantrAdhikAraH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/27_mUlamantrAdhikAraH/</guid>
      <description>अथ रहस्यत्रयस्य पदवाक्ययोजनाक्रमो निरूप्यते &amp;ndash; तत्र प्रथमं रहस्यं परशेषतैकरसस्वरूपादीन् प्रकाश्य समस्तप्रतिबन्धकनिवृत्तिपूर्वकपरमपुरुषार्थरुचिश्रद्धाजननमुखेन उपायाधिकारं पूरयतीति सत्तां च लम्भयतीति च धारकमित्युच्यते ॥
द्वितीयं त्वित्थं पूर्णाधिकारस्य फलापेक्षापूर्वकोपायानुष्ठानप्रकारं सकृदुच्चरितं सद्विशदयतीति सदानुसन्धानेन कृतार्थयतीति च भोग्यमित्युच्यते ।
तृतीयं पुनः एतादृशमुपायविशेषं विदधतो उपायौपयिकज्ञानविशेषोपचयहेतुतया पोषकं चेत्यभिधीयते । तत्र सर्वत्र सर्वस्याप्यर्थस्य शब्दतोऽर्थतो वा वेदितव्यत्वेपि एकैकस्यैकैकत्र तात्पर्यमिति व्यवस्थितिः ॥
मूलमन्त्रे प्रथमपदे प्रथमाक्षरेण संक्षिप्तं शरण्यस्वरूपं द्वितीयतृतीयपदाभ्यां प्रतीतमुपायमुपेयं च क्रमशः प्रकाशयति द्वयम् । तत्रोत्तमपुरुषेण विवक्षितं चोपायान्तरनैरपेक्ष्यं नमश्शब्दसंक्षिप्तं विरोधिनिवृत्त्यंशं च विशदयति चरमश्लोकः ॥
प्रथमरहस्ये प्रणवः आत्मसमर्पण पर इति केचिदाहुः । स्वरूपप्रतिपादनमात्रपर इति केचित् । तत्राद्येनाकारेण सर्ववाचकमूलेन सर्ववाच्यमूलनारायणवाचकेन कारणत्वं तदनुगुणगुणयोगश्च विवक्षितः । तथा रक्षणप्रीणनादि धातुविशेषनिष्पन्नत्वेन निरुपाधिकरक्षकत्वादिकं विवक्षितम् । स्वरूपनिरूपकतया देवतान्तरव्यावर्तकतया उपयोगविशेषवत्तया च लक्ष्मीवैशिष्ट्यमप्यर्थतो विवक्षितम् । उकारस्य लक्ष्मीवाचकत्वे शाब्दमेव ॥</description>
    </item>
    
    <item>
      <title>२८ द्वयाधिकारः</title>
      <link>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/28_dvayAdhikAraH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/28_dvayAdhikAraH/</guid>
      <description>प्रथमरहस्ये मध्यमपदेन शब्दतो अर्थतो वा विहितमुपायविशेषं तृतीयपदेनाभिहितं पुरुषार्थविशेषं च विशदं प्रकाशयति द्वितीयं रहस्यम् । कठवल्ल्यां श्रीप्रश्नसंहितादौ च आम्नानान्मन्त्रोऽयं श्रुतिमूलकस्तान्त्रिकः । पूर्वाचार्यवाक्यमेतदिति केषाञ्चित्प्रवादोऽपि आप्तोपदिष्टमित्यादरार्थः परमाचार्येणेश्वरेण उपदिष्टमिति परिग्रहातिशयार्थो वानुसन्धेयः ॥
अस्य च मन्त्रस्योपायोपेयरूपस्य वरणसमर्पणरूपस्य वाऽर्थद्वयस्य प्रतिपादकतया द्वयमिति व्यवहारः । तस्मादुपायोपेयान्तरस्पर्शरहितः अत्र मुख्योधिकारी । तादृशस्य महाविश्वासवतः समुदायज्ञानपूर्वकं सकृदस्योच्चारणमेव उत्तारकमिति शास्त्रसम्प्रदायविदां मतम् । यथाकथञ्चित् भगवन्नामसङ्कीर्तनप्रभावपरवचनपरामर्शेन कैमुतिकन्यायसिद्धः शास्त्रसिद्धोपि च शरण्यशरणागतितत्फलविशेषान् कार्त्स्न्येन प्रतिपादयतो मन्त्रविशेषस्य प्रभावातिशयः ॥
द्वयस्यास्यार्थमेव सदाचार्यसम्प्रदायसिद्धं विवृतवान्पॄथुगद्येन भगवान् भाष्यकारः । तस्माद्गद्योक्ताः सर्वेप्यर्था अत्र विवक्षिताः । गद्ये चात्र द्वयमित्यनन्तरं व्याख्यातप्रायमितिपदमध्याहृत्य व्याख्यानव्याख्येयभावः सङ्गमनीयः । अनन्तरभागस्तु उत्तरखण्डविवक्षितार्थपर इति भाव्यः । विभाव्यश्च &amp;ndash; एवमर्थानुसन्धानेन सह सदा द्वयं वक्तेति योजनयापि मूलमूलिभावः । प्रपन्नस्य परभक्त्यादिमूलककैङ्कर्यलाभोक्तिस्तु देहावसानकालिकहार्दानुग्रहमूलकफलदशातत्परेति नानुपपन्नमत्र किञ्चिदपि ॥</description>
    </item>
    
    <item>
      <title>२९ चरमश्लोकाधिकारः</title>
      <link>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/29_charamashlokAdhikAraH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/29_charamashlokAdhikAraH/</guid>
      <description>एष नारायणः श्रीमान् क्षीरार्णवनिकेतनः ।
नागपर्यङ्कमुत्सृज्य त्यागतो मधुरां पुरीम् ॥
इत्युक्तरीत्या श्रियः पतिः सर्वेश्वरः साधुपरित्राणाय दुष्कृद्विनाशाय धर्मसंस्थापनाय च द्वारकानायकत्वेनावतीर्य निरतिशयसौलभ्येन पाण्डवानां शरणमुपगतानां दूतस्सन् अर्जुनं रथिनमात्मानं तस्य विधेयं सारथिं च चकार । स चार्जुनः स्वात्मानं निमित्तीकृत्य सर्वेश्वरः स्वप्रतिपक्षान् सर्वानपि निरसिष्यति । सर्वोपि च बन्धुजनः विनशिष्यतीत्यवधार्य अस्थानस्नेहजनितशोकेन अस्थानकारुण्येन युद्धेस्याचार्यादीनां हननं पापं कर्मेत्यादिभयेन च व्याकुलस्सन् श्रेयोजिज्ञासया भगवन्तमेव शरणं प्रापद्यत ।
सोपि भगवान्तस्य शोकाद्यपनोदनाय देहादिव्यतिरिक्तस्य परशेषतैकरसस्य नित्यस्यात्मनः स्वरूपं निरुक्तात्मयाथात्म्यज्ञानवतः परमपुरुषार्थलाभाय परम्परया कारणभूतं कर्मयोगं ज्ञानयोगं साक्षात्कारणं भक्तियोगं च सपरिकरमुपादिक्षत् ॥</description>
    </item>
    
    <item>
      <title>३० आचार्यकृत्याधिकारः</title>
      <link>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/30_AchAryakRtyAdhikAraH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/30_AchAryakRtyAdhikAraH/</guid>
      <description>एवं परमाचार्यं सर्वेश्वरमारभ्य सदाचार्यसम्प्रदायेन समागतान् सिंहीस्तन्यवद्विजातीयैरनास्वादितरसान् रहस्यत्रयार्थान् सङ्गृह्य स्वयमनुसन्धाय सात्त्वतसंहिताभगवद्गीता वसिष्ठकरालसंवादशाण्डिल्यस्मॄतिसात्यकीतन्त्राद्युक्तगुरुशिष्यनियममनुसृत्य शरण्यानुमत्यर्हतापादकसात्विकतास्तिक्यादिगुणशालिभ्यः दैवप्रकृतिभ्यः परीक्षितगुणेभ्यः सच्छिष्येभ्यः प्रकाश्य तद्विपरीतगुणेभ्यश्च प्रच्छाद्य कृतार्था भवन्ति नः पूर्वाचार्याः । तथा तत्त्वहितपुरुषार्थस्वरूपमपि इत्थं सङ्ग्रहरुचीनामुपदिशन्ति । यथा देहेन्द्रियादिलक्षणाचेतनविलक्षणः नित्यः चेतनोस्तिप्रत्यगात्मा । एतादृशचेतनाचेतनविलक्षणः सर्वान्तर्याम्येकः शेषी परमात्मास्ति । एतं परमात्मानमन्तरेण स्वयमन्यो वा न कश्चिदपि प्रभवत्यात्मानमवितुमिति तत्त्वस्वरूपम् । अनादेश्च कालात् प्रसरतः गर्भवासादिलक्षणक्लेशनिवारणाय आचार्यानुगृहीतद्वयवचनमुखेन श्रीमन्नारायणचरणौ शरणमुपगम्य आत्मात्मीयं च यत्किञ्चित्तत्सर्वं तस्मिन् समर्पणीयमिति हितस्वरूपम् । एवं सदाचार्यसमुदिष्टवर्त्मनापरिगृहीतः परमात्मा नैव परित्यजति कदाचिदपि क्वचिदपि केचनचिदपि हेतुविशेषेणेति विश्वस्य अप[?</description>
    </item>
    
    <item>
      <title>३१ शिष्यकृत्याधिकारः</title>
      <link>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/31_shiShyakRtyAdhikAraH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/31_shiShyakRtyAdhikAraH/</guid>
      <description>अथ शिष्यकृत्यम् &amp;ndash;इत्थं रहस्यतमं सर्वमप्यर्थं परमदरिद्रस्य सदन[‍?] एव निधिमिव निदर्शयतः परमोपकारकस्य आचार्यस्य विषये कृतज्ञे[?] । दोग्ध्रा [?]वर्तितव्यमिति श्रुत्याद्यनुशासनंन प्रत्युपकारप्रदर्शनार्थम् । अपि तु ऐहिकामुष्मिकगर्हार्हतापादकदुस्सहप्रत्यवायानुदयार्थम् । तथा क्वचित्सर्वस्वादि दानस्मरणमपि प्रणिपातादिवत्कतिपयकर्तव्यप्रदशनपरम्, न तु नैस्पृह्येण कारुण्येन चोपदिशतो अनन्यप्रयोजनस्य प्रत्युपकारपरम् । देववदाचार्योपासनश्रवणमपि शास्त्रचक्षुःप्रकाशार्थं भगवदनुभववद्विलक्षणस्या[??] नुभवस्याविच्छेदार्थम् ।
न तु प्रत्युपकारार्थम्, यतोत्राचार्यविषये प्रत्युपकारराहित्यं सकलशास्त्रसमुद्घोषितम् । ततोत्र क्वचित् प्रत्युपकारदृष्टिः महती विनष्टिः ॥
अथ विद्याग्रहणादनन्तरं शिष्यस्य कर्तव्यानीमानि &amp;ndash; यथा &amp;ndash; विज्ञानविपरीतानुष्ठानेन कपालस्थतोयवत् इतरानुपचर्य[‍?]त्वानापादनमेकम् । वैराग्याभावेन काकवाशितवत् निष्प्रयोजनत्वानापादनं द्वितीयम् । प्रयोजनान्तरलोभेन गणिकालङ्कारवत् फल्गुत्वानापादनं तृतीयम् । अर्थतृष्णयैव विक्रेयगन्धवत् कृत्रिमत्वानापादनं तुरीयम् । योग्यायोग्यविवेकवैधुयेण परिषत्पृथुकभारसाम्यतानापादनं पञ्चमम् । अपात्रोपदेशेन कपिकरगतकुसुममालासादृश्यानापादनं षष्ठम् । इत्यादीनि ॥</description>
    </item>
    
    <item>
      <title>३२ निगमनाधिकारः</title>
      <link>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/32_nigamanAdhikAraH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/32_nigamanAdhikAraH/</guid>
      <description>अथ शास्त्रनिगमनम् ।
इत्थं परमपुरुषार्थप्राप्त्युपायानुष्ठानौपयिकेन सदाचार्यकटाक्षातिशयेन सारं निष्कृष्यप्रधानप्रतितन्त्रानवधार्य अर्थपञ्चकं निश्चित्य तत्त्वत्रयं विविच्य देवता[??]मार्थ्यमधिगत्य मुमुक्षुर्भवति । [??]धिकारविभागमुपायविभागम् प्रपत्तियोग्यत्वं परिकरविभागं च विज्ञाय प्रपदनमनुष्ठाय कृतकृत्यो भवति । ततः स्वनिष्ठामभिज्ञाय उत्तरकृत्यं पुरुषार्थकानां शास्त्रीयनियमनम् अपराधपरिहारं च कुर्वन् स्थानविशेषे निवसन् निर्याणं प्राप्य गतिविशेषेणपरिपूर्णं परं ब्रह्मानुभवतीति रह्स्यतमा अर्था अनुशिष्टाः ॥
एवमनुशिष्टा अर्थाः सिद्धसाध्योपाय[???]भ्यां व्यवस्थारक्षाभ्यां च स्थिरीकृताः । इत्थं स्थिरीकृतानामर्थानां पदयोजनाविभागेन रहस्यत्रयेऽनुसन्धानसरणिः प्रदर्शिता । एतेषामर्थानामविप्लवाय यथाशास्त्रं सम्प्रदायप्रवर्तनार्थं आचार्यकृत्यं शिष्यकृत्यं(३२) च निरूप्य शास्त्रमिदं परिसमाप्यते । एवमस्मिन् शास्त्रे समुपदिष्टाः सर्वेऽप्यर्थाः श्रुतिस्मृतिसम्प्रदायैः समीचीनानुकूलन्यायसहकृतैः अज्ञानसंशयविपर्ययाणामन्तरेण अवकाशलेशं यथाश्रुतं यथाहृदयमुपादिताः। प्रागुपदर्शितनियममनुसृत्य सत्सम्प्रदायनिष्ठसदाचार्यसकाशात् सम्यगुपसन्नैः श्रोतव्याश्च । श्रुतिस्मृतिशरणैः पूर्वाचार्यैः विशोधित[?</description>
    </item>
    
    <item>
      <title>विज्ञापनम्</title>
      <link>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/vijnApanam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_vaiShNavaH/shrI-sampradAyaH/tattvam/venkaTanAthaH/rahasya-traya-sAraH/laxmIpura-shrInivAsa-sangrahaH/vijnApanam/</guid>
      <description>इदं प्रपत्तिशास्त्रं श्रुति-स्मृतीतिहास-पुराणागम-भाषा-प्रबन्ध-प्रमुख&amp;ndash;सकल-शास्त्र-सार-सङ्ग्रह-रूपं श्रीमद्भिः सर्वैर् अपि पूर्वाचार्यैः विस्तरेण प्रकाशितं काल-देश-सन्दर्भानुसारेण निखिल-जिज्ञासु-मनुज-साधारणं संक्षिप्य सङ्गृहीतम् ।
शास्त्रम् इदम् ईश्वरं दयामयं सकल-जगद्-रक्षकम् अनालोचित-विशेषाशेष-लोक-शरण्यम् अभ्युपगच्छतां सर्वेषां दार्शनिकानां सम्मतम् अतीवादरणीयं चेत्य् एतन् निर्विवादम् ।
प्रपत्तिर्नाम&amp;mdash;&amp;ndash;
अनन्यसाध्ये स्वाभीष्टे महाविश्वासपूर्वकम् ।
तदेकोपायता याच्ञा प्रपत्तिश्शरणागतिः ॥ इति ॥
सेयं प्रपत्तिः चतुर्विधानामपि पुरुषार्थानां साधनभूता । अत्र देशजातिकुलगोत्रवर्णाश्रमादिविशेषानालोचनेन उपायान्तराशक्तिरूपाकिञ्चन्यमात्रसमालोचनेन प्राणिमात्रस्याधिकारः ।
सैषा स्वनिष्ठा उक्तिनिष्ठा आचार्यनिष्ठेति अधिकारिभेदेन त्रिविधा । सदाचार्योपदिष्टमन्त्रमन्त्रार्थविशदज्ञानपूर्वकं भगवति भरसमर्पणं प्रथमा ॥ एवं विशदतमज्ञानविधुराणां महाविश्वासशालिनां शरण्यविज्ञेयपूर्णप्रपत्तिगर्भेण सदाचार्योपदिष्टेन वाक्येन “मद्रक्षणं तवैवभरतया स्वीकरणीयमि”ति भगवति प्रार्थना मुग्धसामन्तकुमारस्य सार्वभौमसमीपे धात्र्यादिसमुपदिष्टवाक्येन रक्षकान्तरशून्योऽहं भवन्तं शरणमुपगत इति प्रार्थनावत् द्वितीया ॥ तृतीया तु &amp;mdash;- आचार्यस्यात्मात्मीयसमर्पणे शिष्याद्यात्मरक्षाभरसमर्पणस्याप्यन्तर्भावः । शिष्याद्यर्थमाचार्यस्य पृथगनुष्ठानं वा ॥</description>
    </item>
    
  </channel>
</rss>
