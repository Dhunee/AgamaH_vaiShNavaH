+++
title = "१७ शास्त्रीयनियमनम्"

+++

अथेत्थं शेषत्वसम्बन्धमूलस्य भगवद्भागवतकैङ्कर्यस्य अनुष्ठानं शास्त्रसापेक्षानुरागात् आहोस्वित् तन्निरपेक्षानुरागाद्वा इति मीमांसायां प्रकृतिमण्डलान्तर्गतस्य अस्याधिकारिणः प्रदीपवत् शास्त्रमेव अपेक्षितमतो न यथारुचि कर्तुं युक्तम् । किंतु शास्त्रोक्तनियमानुसारेणैव युक्तमनुष्ठातुम् । शास्त्रेणैव विकल्पिते विषये यथारुचीति ज्ञेयम् ॥

इत्थं शास्त्रोक्तनियमानुवर्तनम् अपूर्णोपायानाम् अधिकारिणाम् उपायपूर्तिप्रतिरोधिदुरितशमनमुखेन भगवत्प्रसादं जनयति । पूर्णोपायानां तु अतिलङ्घनहेतुका प्रीत्यनुदयमुखेन[‍?] भगवत्प्रीतिं वर्धयति ॥

तत्र शास्त्रविहितो धर्मः आज्ञानुज्ञाभेदेन द्विविधः । तत्र आज्ञासिद्धधर्मानुष्ठानं अननुष्ठाननिबन्धनं प्रत्यवायं प्रतिरुणद्धि । अनुज्ञासिद्धधर्मानुष्ठानं तादृशप्रत्यवाया<span style="text-decoration:underline;">नावह</span>[नामावह?]मपि भगवत्प्रीत्यर्थमेव उपादित्सितं सत् क्रमस्य आज्ञासिद्धत्वात् अज्ञातक्रमदोषपरिहाराय सक्रममेवोपादेयमिति सिद्धम् ॥

