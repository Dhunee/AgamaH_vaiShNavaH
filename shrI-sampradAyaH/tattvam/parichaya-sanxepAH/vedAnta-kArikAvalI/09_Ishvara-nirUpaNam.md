+++
title = "०९ ईश्वर-निरूपणम्"

+++

स्वेतराखिलशेषित्वमीश्वरस्य तु लक्षणम् । 

स सूक्ष्मचिदचिन्मिश्रो विश्वोपादानकारणम् ॥ १ ॥ 

अथेश्वरो निरूप्यते - स्वेतरेति । स्वस्मादितराणि यान्यखिलानि वस्तूनि चेतनाचेतनात्मकानि तेषां सर्वेषामपि विषये शेषित्वमीश्वरस्य लक्षणम् । स चेश्वरो विश्वस्य प्रपञ्चस्योपादानकारणं भवति । ननु तर्हि घटोपा- दानस्य मृद इव सविकारत्वं प्रसज्येतेत्यत्राह - सूक्ष्मेति । ब्रह्मणो विश्वोपा- दानत्वं न निष्कृष्टस्वरूपस्य । किंतु चिदचिद्विशिष्टस्यैवेति तदात्वे तस्य सवि- कारत्वमिष्टमेव । विकारनिषेधपराणि वचनानि तु विशेष्यभूतब्रह्मविषयकाणीति भावः । अयमत्राशयः —अवस्थान्तरयोगित्वमुपादानत्वम् । अवस्थायोगित्वं च साक्षात्परंपरासाधारणम् । मृदादेः साक्षादवस्थान्तरयोगः । ब्रह्मणस्तु स्वप्रकार- भूतचेतनाचेतनद्वारा । सूक्ष्मचेतनाचेतनविशिष्टं ब्रह्म जगदुपादानम् । तत्रा- चेतनांशे साक्षादवस्थान्तरयोगः चेतनांशे तु स संकोचविकासयोगितदीयज्ञान- द्वारा। एतदुभयपरंपरया स ब्रह्मणीति ब्रह्मोपादानं भवति । परैरपि निर्विशेषब्रह्मणो जगदुपादानत्वमेतादृश्यैव रीत्या समर्थ्यते । ते किलैवमाहुः - अविद्योपहितं ब्रह्म जगदुपादानम् । तत्राविद्यांश एव वस्तुत उपादानत्वम् । तदुपहितब्रह्मांशे तु पारंपरिकस्तद्वयपदेशः । तथा च श्रुतिः, "मायां तु प्रकृतिं विद्यात् " इति । ब्रह्मोपाधिभूतां मायामेव प्रकृतिमुपादानकारणं विद्यादिति तदर्थः । प्रकृति- शब्दश्चोपादानपरः प्रसिद्धः - " प्रकृतिश्च प्रतिज्ञादृष्टान्तानुपरोधात्" इत्या- दाविति। वाचस्पतिमिश्राश्वाविद्यासंवलितस्यैव ब्रह्मण उपादानत्वमाहुः-- 

ईश्वर-निरूपणम् 

" अनिर्वाच्याविद्याद्वितयसचिवस्य प्रभवतो 

विवर्ता यस्यैते वियदनिलतेजोऽबवनयः ॥ " 

१०३ 

इति । ननु यद्यचेतनगतमवस्थान्तरयोगित्वमवलम्ब्य तद्विशिष्टे ब्रह्मण्युपा- दानत्वं परंपरया साध्यते, तदा मृद्गतमवस्थान्तरयोगित्वमवलम्ब्य तद्विशिष्टे कुलालेऽपि घटोपादानत्वव्यवहारः कुतो नेष्यत इति चेत्, अपृथक्सिद्धि- संबन्धेन तद्वैशिष्ट्यस्य विवक्षितत्वादिति ब्रूमः । कुलालश्च नापृथक्सिद्धिसंबन्धेन मृद्विशिष्टः । 

1. The characteristic of Isvara is that He is Sesin (the Lord) of all things other than Himself. He is the material cause of the universe by His nature of being qualified by the sentient and non-sentient ele- ments in their subtle forms. 

'संकल्पयुक्त एवैष निमित्तं कारणं मतम् । कालाद्यन्तर्यामितया सहकारि च कारणम् ॥ २ ॥ 

अथेश्वरस्य निमित्तकारणतामाह-संकल्पेति । सूक्ष्मचिदचिद्विशिष्टत्व- रूपेणोपादानत्ववत् " बहु स्यां प्रजायेय " इति बहुभवनसंकल्पविशिष्टत्वरूपेण निमित्तकारणत्वमपि तस्यैत्यर्थः । एवं च ब्रह्मणोऽभिन्ननिमित्तोपादानत्वमुक्तं भवति । उपादाननिमित्तयोर्भेदावश्यंभावसाधकान्यनुमानादिप्रमाणानि त्वीश्वर- धर्मिग्राहकप्रमाणविरोधादनादरणीयानि । ब्रह्मण एव सहकारिकारणत्वमप्याह- कालेत्यादि । कार्यसामान्यं प्रति कालस्य सहकारिकारणत्वमभ्युपेतं सर्वैरपि । तादृशकालाद्यन्तर्यामितया ब्रह्मणोऽपि सहकारिकारणत्वमिष्टमेवेति भावः । असमवायिकारणं तु नैयायिकपरिभाषितं नास्माकमिष्टम्, कल्पनागौरवादिति भावः । 

२ 

2. The very same Lord is also the efficient cause of the universe by His nature of being qualified by the 

' संकल्पयुक् स एवैष A. B. 

१०४ 

Will. 

वेदान्तकारिकावली 

He is also the concurrent cause of the universe 

by His nature of being immanent in time etc. 

कार्यरूपेण वैविध्ययोग्युपादानमुच्यते । परिणामयितृत्वेन निमित्तमपि तन्मतम् ॥ ३ ॥ 

पूर्वव्याख्यातमेवोपादानत्वादिकं लक्षयति-कार्येति । वैविध्यमव- स्थान्तरम् । परिणामयितृत्वं कार्यरूपेण परिणामस्य प्रयोजकत्वम् । 

३ 

3. That is called the material cause which under- goes different modifications in the form of effect. That is the efficient cause which brings about such modifica- 

tions. 

कार्योत्पत्त्युपकारेण सहकारि च तद्भवेत् । एकविज्ञानसहितसर्वविज्ञानवादतः ॥ ४ ॥ उपादानत्वमेवोक्तं मृदादाविव चेश्वरे । 

तदैक्षतेति संकल्पान्निमित्तत्वं कुलालवत् ॥ ५ ॥ 

कार्योत्पत्तौ यदुपकरोति तत्सहकारिकारणं भवति; यथा घटोत्पत्तौ दण्डादिर्नैयायिकानाम् । तत्रोपादानत्वसाधकं प्रमाणमाह-एकेति । श्रुतौ, " आत्मनि खल्वरे दृष्टे श्रुते मते विज्ञाते इदं सर्वं विदितम्” इति ब्रह्मविज्ञानेन सर्वविज्ञानं प्रतिज्ञायते । स च प्रतिज्ञावादो जगद्ब्रह्मणोरुपादानोपादेयभावा- दनन्यत्व एव संभवति, नान्यथा । अतो ब्रह्मण उपादानत्वमेष्टव्यमिति भावः । तदेवाह - उपादानत्वमिति । उक्तमित्यनेन ब्रह्मण उपादानत्वं नास्माभिः कल्प- नीयम् । किंतु श्रुत्यैव कण्ठरवेणोक्तप्रायमित्यर्थः । “यथा मृत्पिण्डेन ” इत्यादि श्रुतिमभिसंधायाह—मृदादाविवेति । आदिपदेन लोहमणिनखकृन्तनादिग्रहणम्। निमित्तत्वमुपपादयति——तदैक्षतेति । यथा कुलालस्य घटकरणसंकल्पादिना निमित्तत्वं तद्वत् ब्रह्मणोऽपि बहुभवनसंकल्पादिना निमित्तत्वमित्यर्थः । ४, ५ 

ईश्वर-निरूपणम् 

१०५ 

4, 5. That is the concurrent cause which is help- ful in the production of effect. There is a wise saying 'When that one is known every thing becomes known'. By this saying it has been asserted that the Lord is the material cause like the clay. In consideration of His Will mentioned in the words 'It thought' etc. He is also the efficient cause like the potter. 

सहकारित्वमप्यस्यान्तर्यामिब्राह्मणोदितम् । सब्रह्मात्मादयः शब्दाः कारणत्वावबोधिनः ॥ ६ ॥ 

" 

सहकारित्वमाह-सहेति । अन्तर्यामीति । “ यः पृथिवीमन्तरो यमयति " इत्यादिश्रुत्युदितमित्यर्थः । ननु सर्वेश्वरस्यापि भगवतो हरेर्जगदुपादानत्वमप्रा- माणिकम् । श्रुत्यादिप्रमाणानि हि सदादीनामेवोपादानत्वं कथयन्ति, न तु हरेः । तथा हि—“ सदेव सोम्येदमग्र आसीत् " इति सत्प्रस्तुत्य, "तदैक्षत बहु स्यां प्रजायेय " इति तस्यैव संकल्पपूर्वकबहुभवनम् “ अनेन जीवेनात्मनानुप्रविश्य नामरूपे व्याकरवाणि " इति नामरूपभाक्त्वं च श्रूयते । तथान्यत्र, ब्रह्म वा इदमग्र आसीत् ” इति ब्रह्म प्रस्तुत्य, तस्यैव "तदेतद् ब्रह्म क्षत्रं विट् शूद्रः ' "आत्मैवेदमग्र इत्यादिना ब्रह्मक्षत्रादिनामभाक्त्वं श्रूयते । तथान्यत्र च, आसीदेक एव” इत्यात्मानं प्रस्तुत्य, तस्यैव “इदं सर्वे यदयमात्मा ” इति विविधनामरूपभाक्त्वं श्रुतम् । तथा "एको ह वै नारायण आसीन्न ब्रह्मा नेशानः" इति नारायणं प्रस्तुत्य, "ब्रह्मा च नारायणः शिवश्च नारायणः " इत्यादिना तस्यैव ब्रह्मशिवादिनामरूपभाक्त्वं श्रुतम् । एवमव्यवस्थिते विषये कथं भगवतो नारायणस्यैवोपादानत्वमुच्यत इत्यत्राह - सद्ब्रह्मात्मादय इति । कारणत्वावबोधिनः सब्रह्मादयः शब्दाः छागपशुन्यायात् नारायणैकपरा इत्यर्थः । अयं भावः — शङ्कास्पदतया प्रतीयमानाः सदादयः शब्दाः सामान्य- शब्दाः । सच्छब्दो हि सत्ताश्रयत्वं प्रवृत्तिनिमित्तमादाय प्रवर्तमानः 'घटः सन्' 'पटः सन्' इत्यादिप्रतीतिबलात् घटादिसाधारणः । एवं ब्रह्मशब्दोऽपि 

14 

१०६ 

वेदान्तकारिकावली 

तत्र तत्र जीवप्रधानादिष्वपि प्रयुक्तो दृश्यत इति साधारण एव । आत्मशब्दोऽपि जीवपरसाधारणतया प्रयुज्यमानः साधारण एवेति न ते कारणभूतं वस्तु विशिष्य निर्देष्टुमीशते। कारणभूतवस्तुविशेषज्ञानमन्तरा कारणवाक्यानि न निवृत्ता- काङ्क्षाणि भवन्तीति सदादयः शब्दा नारायणरूपदेवताविशेषे पर्यवस्यन्ति । नारायणशब्दस्तु न साधारणो भवितुमर्हति । नरसंबन्धिनो नाराः ; तेषामयनं, ते अयनं यस्येति वा व्युत्पत्त्या निष्पन्नोऽपि नारायणशब्दो न भगवन्तमन्तरा देवतान्तरपरो भवितुमर्हति, तस्य संज्ञाशब्दत्वात् । संज्ञात्वादेव हि “पूर्व- पदात्संज्ञायामगः” इत्यनुशासनबलात् णत्वं भवति । “विश्वं नारायणं हरिम् " इति च श्रुतिरेव हरेर्नारायणसंज्ञामाह, “विष्णुर्नारायणः कृष्णो वैकुण्ठः” इति लौकिककोशोऽपि । ननु श्रुतौ देवतान्तराणामपि नमस्कारः श्रूयत इति चेत्, किं तेन ? न हि नमस्करणमात्रेण तेषां जगत्कारणत्वं मोक्षप्रदत्वं चाभिसंहित- मिति शक्यते वक्तुम्, कामनान्तरैरैपि नमस्कारसंभवात् । " नमस्ते अस्तु मा मा हिप्सीः ” इत्यादौ हि सान्त्वनार्थमपि नमस्कारः श्रूयते । ननु “एको हि रुद्रो न द्वितीयाय तस्थुः” इति रुद्रस्याप्यद्वितीयत्वं श्रूयत इति चेत्, तत्र- त्यरुद्रशब्दः भूयसां न्यायानुसारेण विरोधिनो रोदयतीत्यादिव्युत्पत्त्या भगवति यौगिक आस्थेयः । न हि नारायणशब्दे णत्ववत् रुद्रशब्दे यौगिकत्वबाधकं दृढतरं किंचित्प्रमाणमुपलभ्यत इत्यास्तां तावत् । 

६ 

6. His concurrent causation also has been stated in the Antaryami-Brāhmaṇa (The portion of Vedic Text teaching His immanency). The terms such as Sat, Brahman and Atman refer to Him as the cause (of universe). 

तत्र च्छागपशुन्यायान्नारायणपरा मताः । नामरूपविभागानर्हत्वावस्थासमन्वितम् ॥ ७ ॥ सुसूक्ष्मचिदचिद्युक्तमेकं ब्रह्मात्मकं मतम् । नामरूपविभागात्प्राङ् न हि भेदोऽवसीयते ॥ ८ ॥ईश्वर-निरूपणम् 

मृदुघटादावपि ततस्तदेकमिति गीयते । 

नामरूपाद्यभावेन सच्छब्देनापि गीयते ॥ ९ ॥ 

१०७ 

सामान्यवचनस्य विशेषे पर्यवसानं निदर्शनमुखेन द्रढयति—तत्रेति । 'पशुना यजेत " इति विधौ सामान्यतः श्रुतोऽपि पशुशब्दः, “अग्नये छागस्य वपाया मेदसः" इति मन्त्रलिङ्गप्राप्ते छागे यथा पर्यवस्यति तद्वदिति भावः । ननु सदादिशब्दानां नारायणरूपदेवताविशेषे पर्यवसानं न युक्तम् । तथाहि- “सदेव सोम्येदमग्र आसीदेकमेवाद्वितीयम्” इति श्रूयते । तत्र एकमिति पदेन स्वगतसजातीयविजातीय भेदरहितं सद्वस्तु जगत्कारणतया प्रतीयते । नारायणस्तु " पति विश्वस्य " इत्यादिना विश्वपतित्वेन "ह्रीश्च ते लक्ष्मीश्च पत्न्यौ” इत्यादिना लक्ष्मीपतित्वेन च प्रतीयते । अतो द्वितीय- वस्तुरहितं सदाख्यं ब्रह्मैव जगस्कारणम् । किंच "नेह नानास्ति किंचन " इत्यादिना ब्रह्मणि कृत्स्न भेदप्रतिषेधः क्रियते ; इत्याशङ्कयाह – नामरूपेत्यादि । नारायणख्यं परं ब्रह्मैव प्रपञ्चसर्गात् पूर्वं नामरूपविभागानर्हसुसूक्ष्मचिदचि- च्छरीरकमभूत् । तदात्वे तत् परं ब्रह्म केवलमेकमेवाभूत् । विभक्तनामरूपवत्त्वं हि सर्गानन्तरभावि । श्रुतावेकशब्दो वक्ष्यमाणबहुभवनपूर्वावस्थापरतया प्रयुक्तः । ब्रह्मणोऽनेकनामरूपभाक्त्वाद्बहुत्वम् । “ अनेन जीवेनात्मनानुप्रविश्य नामरूपे व्याकरवाणि ’” इति संकल्पपूर्वकजीवरूपानुप्रवेशकृतमिति ततः पूर्वं तस्यैक- त्वात् एकमेवेति निर्देशो युज्यते । अत एवाग्र इति पदसार्थक्यमपि । परेषां मते तु ब्रह्मणः सर्वदा सजातीयविजातीय भेदरहितत्वादग्र इति पदस्य वैयर्थ्यमस्वारस्यं च दुरपह्नवम् । “नेह नानास्ति किंचन” इत्यत्रापि न ब्रह्मणि सर्वात्मना पराभिमतभेदप्रतिषेधः । किंत्वब्रह्मात्मकवस्तुनानात्वं प्रतिषिध्यते । तथाहि तत्र यस्मिन् पञ्च पञ्चजना आकाशश्च प्रतिष्ठितः " इति पूर्ववाक्ये ब्रह्मण इन्द्रियभूतपञ्चकाधिष्ठानत्वं प्रतिपादितम् । तत्कथमेक- स्यात्मनः संभवतीत्याशङ्कायामिदं वाक्यं प्रवृत्तम्- "नेह नानास्तीति " । इह यस्मिन् पञ्च पञ्चजनाः ” इत्यादिवाक्यनिर्दिष्टे ब्रह्मणि किंचन नानात्वं नास्तीत्यर्थः। पूर्वस्मिन् वाक्य इन्द्रियादीनां ब्रह्मात्मकत्व कण्ठोक्त्या तद- 

१०८ 

वेदान्तकारिकावली 

विरोधेनाब्रह्मात्मकवस्तुप्रतियोगिकनानात्वं ब्रह्मणि निषिध्यते । न तु निष्कृष्ट- तत्तद्वस्तुभेदः, ब्रह्मणि स्वेतरवैलक्षण्यस्य प्रमाणशतप्रतिपन्नत्वात् । तस्य सच्छब्दवाच्यत्वमेव निदर्शनमुखेन निगमयति — मृदिति । अपराह्णे कुलालगृहे प्रसारितान् घटशरावादीन् दृष्ट्वा कश्चिद्वक्ति-' इदं सर्वं प्राक् कुलालव्यापारात् पूर्व पूर्वाह्णे मृदेकैवासीत्' इति । तत्र घटादिकरणात्पूर्वं मृदस्तत्तन्नामरूप- भाक्त्वाभावात् यथैकैव मृदासीदिति व्यवहारः, तथा सृष्टेः पूर्वं हिरण्यगर्भादि- प्रपञ्चाभावात् तदैकमेव ब्रह्मासीदिति व्यवहारो युज्यते । नैतावता प्रपञ्चमिथ्यात्वं सिध्यतीति भावः । 

७-९ 

7-9. The terms mentioned above do mean the Lord Nārāyaṇa in accordance with the rule of inter- pretation viz. Chaga-Pas'u (Goat and Animal). The Brahman has been held to be only one because He was qualified by the sentient and non-sentient things only in their subtlest forms and stood in such a state which did not permit Him to have any classification with different names and forms. Indeed no classification in the clay can be admitted before it takes any modifi- cation like pot etc. with different shapes and names. Therefore the Brahman was only one. He has also been mentioned by the term 'Sat (Being) ' because there were no different names and shapes to qualify Him. 

तदेवान्तःप्रवेशेन नामरूपविभागकृत् । 

यथा जीवोऽन्तराविष्टो नामरूपविभागभाक् ॥ १० ॥ देवोऽहमिति शब्देन मुख्यवृत्त्याभिधीयते । 

यथा नीलादयः शब्दा नीलाद्यव्यभिचारिणम् ॥ ११ ॥ 

ईश्वर-निरूपणम् 

विशिष्टमेव मुख्यार्थ वदन्ति निरुपाधिकम् । तथैव भगवानन्तर्यामी सन्नामरूपयोः ॥ १२ ॥ विभागकृत्स तैः शब्दैर्मुख्यवृत्त्याभिधीयते । अमुख्यार्थत्वमेतेषां परैरुक्तं न युक्तिमत् ॥ १३ ॥ 

" 

१०९ 

तच्च बहुभवनं नामरूपव्याकरणं च तत्तद्वस्त्वन्तरात्मनानुप्रवेशकृत- मित्याह —तदेवेति । यद् ब्रह्म सदेवेति वाक्ये एकमेवेति निर्दिष्टं तदेवेत्यर्थः । " तदैक्षत " 

इति श्रुतिवाक्येऽपि तच्छब्देन सदेवेति वाक्यनिर्दिष्टं ब्रह्मैव हि प्रतिपादितम् । अन्तः प्रवेशेनेति ; “अनेन जीवेनात्मनानुप्रविश्य " 'तत्सृष्ट्वा, तदेवानुप्राविशत्, तदनुप्रविश्य, सच्च त्यच्चाभवत् ” इत्यादिवाक्या- न्यत्राभिप्रेतानि । तत्र दृष्टान्तमाह-यथेति । यथा जीवो ब्राह्मणादिशरीरान्तः- प्रवेशेन “ब्राह्मणेभ्यो वेदविद्भयो दिवे दिवे नमस्कुर्यात् ” इत्यादौ ब्राह्मणादिव्य- पदेशं लभते, तद्वदिति भावः । एवं ब्रह्मणस्तत्तदनुप्रवेशकृतं तत्तन्नामरूपभा- क्त्वमुपपाद्य तस्य ब्रह्मणस्तत्तच्छब्दैर्मुख्यवृत्त्याभिधानं स्वसिद्धान्तसंमतमुपपाद- यति — मुख्यवृत्त्येति । ब्राह्मणादिशब्दास्तत्तच्छरीरवाचिनोऽपि यथा तदन्तर्गत- जीवेषु मुख्यवृत्तास्तथेति भावः । तत्रैव निदर्शनान्तरमाह-यथा नीलादय इति । नीलादयः शब्दा आकृत्यधिकरणन्यायात् गुणवाचिनोऽपि यथा नीलादिरूपविशिष्टं वस्तु मुख्यवृत्त्याभिदधति, तथेति भावः । तैः शब्दैः; ब्रह्मेन्द्रादिशब्दैः । आह च श्रुतिः - " स ब्रह्मा स शिवः सेन्द्रः सोऽक्षरः परमः स्वराट् ” इत्यादि । परे तु मीमांसकादयः नीलादिशब्दानाममुख्यार्थे द्रव्ये पर्यवसानमाहुः ; तन्न सम्यगित्याह- अमुख्यार्थत्वमिति । 

१०-१३ 

10-13. The Brahman effected different names and forms by penetrating all beings as immanent Self just as the individual soul got different names and forms by entering various bodies. Just as the individual soul is denoted by the words like Deva (Divine being) etc. in their primary sense and just as the words like 'blue' 

११० 

वेदान्तारिकावली 

etc. denote by their very nature the substance possessed with colour in primary sense, so also the Lord is denoted by all the words in their primary sense because He penetrates all the things and brings about different names and forms. Some philosophers opine that these words denote their objects only in the secondary sense. But this view is not proper. 

शरीराद्यपृथग्भावाच्छब्दा निष्कर्षकेतरे । 

विशिष्टमेव श्रीमन्तमभिधास्यन्ति युक्तितः' ॥ १४ ॥ 

शब्दा हि द्विविधाः - निष्कर्षकाः, विशिष्टवाचिनश्चेति । तत्रापृथक्- सिद्धिसंबन्धेन संबद्धान् विशेषणांशान् विशेष्यांशांश्च पृथग्व्यवहर्तुमिच्छया यदा शब्दाः प्रयुज्यन्ते, तदा ते निष्कर्षका इत्युच्यन्ते । यथा पदार्थास्त्रिधा-- चितः, अचितः, ईश्वरश्चेति । अत्र चिदादिपदानि केवलचिदादिवाचकानि, न तु तद्विशिष्टेश्वरवाचकानि । एवमीश्वरशब्दः चिदचित्संवलितमपीश्वरं चिद- चिद्भयः पृथक्कृत्य बोधयतीति स निष्कर्षकः शब्दः । तेभ्य इतरे शब्दा- स्तत्तत्प्रकार कमीश्वरमेव भगवन्तं श्रियः पतिमभिदधति, पूर्वोक्तयुक्तिबलादिति श्लोकार्थः । 

१४ 

14. All the words, except those which are intended to specify Him in exclusion of His adjuncts, denote Him appropriately as qualified by adjuncts because He is inseparably connected with them. 

सर्व ब्रह्मेत्यैतदात्म्यमित्यादिव्यपदिष्टयः । सामानाधिकरण्येन संयुज्यन्तेऽत एव हि ॥ १५ ॥ 

निर्विशेषाद्वैतवादिभिर्यानि श्रुतिवाक्यानि स्वमतसर्वस्वतयोद्घोष्यन्ते, 

तानि वाक्यान्यस्माकमेवानुकूलानि ; न परेषामित्याह —सर्वमिति । “ सर्वे 

1 तत्त्वतः C. 

ईश्वर-निरूपणम् 

१११ 

खल्विदं ब्रह्म ” “ऐतदात्म्यमिदं सर्वम्” इति । आदिपदेन “तत्त्वमसि ” इत्यादयो गृह्यन्ते । एते व्यपदेशाः । अत एव ; सर्वेषां शब्दानां ब्रह्मपर्य- वसायित्वादेव । सामानाधिकरण्येन संयुज्यन्ते संगता भवन्ति । भिन्नप्रवृत्ति- निमित्तानां शब्दानामेकस्मिन्नर्थे वृत्तिः सामानाधिकरण्यमिति सामानाधिकरण्य- शब्दार्थो वर्णितः । स चास्मन्मत एव संगतः, न परमत इति भावः । 

64 

१५ 

15. By the same reason the usages like All are Brahman" "All are in the form of Brahman " etc. can be sensibly explained in the sense of Samānādhi- karanya. (A term which denotes a single thing as possessed with different attributes.) 

स्वरूपभिदया भेदश्रुतयोऽस्मन्मते स्थिताः । विशिष्टाभेदतोऽभेदश्रुतयोऽपि सुनिर्वहाः ॥ १६ ॥ 

श्रुतयो हि द्विधा भवन्ति - भेदपराः, अभेदपराश्चेति । द्विविधा अपि ता 

66 

अस्मन्मत एव सुसंगताः, न परेषां मत इत्याह-स्वरूपेति । “पृथगात्मानं प्रेरितारं च मत्वा " 'द्वा सुपर्णा सयुजा सखाया” “ प्रधानक्षेत्रज्ञपति- र्गुणेशः " इत्यादयोऽचितां जीवानामीश्वरस्य चायन्तवैलक्षण्यं बोधयन्ति । अस्माकं मते चिदचिदीश्वरस्वरूपेषु भेदाङ्गीकारादत्यन्तमेताः श्रुतयोऽनुकूलाः । " सर्वे खल्विदं ब्रह्म " 'ऐतदात्म्यमिदं सर्वम् " " ब्रह्मैवेदं सर्वम् " इत्याद्यभेदबोधिकाः श्रुतयश्चिदचिद्विशिष्टब्रह्मबोधकत्वात् सुनिर्वाहा इति भावः । परैस्तु अभेदश्रुतीनां प्राधान्यमभ्युपगम्य भेदश्रुतीनां कल्पितभेदपरत्वेन समन्वयः क्रियते । भेदस्य पारमार्थिकत्वेन कल्पितत्वासंभवात् तेषां तथा निर्वाहस्तासां श्रुतीनामप्रामाण्याभ्युपगमपर्यवसायीति हृदयम् । 

१६ 

16. According to our doctrine the Vedic passages teaching the difference (between the Brahman and world) will stand firm because they mean the difference in the essential nature of them. The passages teaching the non-difference (between the Brahman and world) 

११२ 

वेदान्तकारिकावली 

can be explained to mean the non-difference in His 

gross form. 

कारणात्सूक्ष्मचिदचियुक्तात्स्थूलैतदाहितम् । 

कार्य नान्यदिति व्यक्तमारम्भणनयादिषु ॥ १७ ॥ 

ननु सिद्धान्ते " यतो वा इमानि भूतानि जायन्ते " इत्यादिश्रुति- बलादीश्वरस्य प्रपञ्चोपादानकारणत्वमङ्गीकृतम् । ईश्वरस्य प्रपञ्चस्य च भेदो- ऽप्यङ्गीकृतः । तथा सति कथं कार्यकारणयोरनन्यत्वसिद्धिः । तयोरनन्यत्वं च सर्ववेदान्तिसंमतम्। “तदनन्यत्वमारम्भणशब्दादिभ्यः” इति व्याहरतः सूत्रकृतः संमतं चेत्याशङ्क्य समाधत्ते — कारणादिति । सृष्टेः पूर्वं सूक्ष्मचिदचिद्विशिष्टात् ब्रह्मणः कारणात् सृष्टौ स्थूलचिदचिद्विशिष्टं ब्रह्मोत्पद्यते । तत्र विशेष्यांशे निष्कृष्टे ब्रह्मणि प्रपञ्चात्मना विकारासंभवेऽपि प्रकारांशे अचिति सततविक्रियात्मके तत्संभवात् प्रकारभूताचिद्वारा तत्प्रकारिणो ब्रह्मणोऽप्युपादानत्वसंभव इति भावः । एवं परंपरया विकारास्पदत्वं तु प्रामाणिकत्वात् ब्रह्मण इष्टमेवेति भावः । एतदुक्तं भवति । अविकारश्रुतयो विशेष्यभूतब्रह्मपराः । विकारश्रुतयस्तु विशेषणभूताचित्पराः, तत्परंपरया चिदचिद्विशिष्टेश्वर पराश्चेति । 

१७ 

17. In the Arambhanādikarana and other topics, it has been clearly stated that the effect qualified by the sentient and non-sentient things in their gross form is not different from the cause qualified by the subtle forms of the sentient and non-sentient things. 

निर्गुणत्वपराः काश्चिच्छ्रतयः सन्ति ता इमाः । 'तद्धेयगुणराहित्यं बोधयन्ति ततो ध्रुवम् ॥ १८ 

एवं परस्परं व्याहततयापाततो भासमानानां सगुणनिर्गुणश्रुतीनां समन्वय- प्रकारमाह—निर्गुणत्वपरा इति । “निर्गुणम्” “निरञ्जनम् ” इत्यादयः श्रुतयो 

1 यद्वेय C. 

"" 

ईश्वर-निरूपणम् 

११३ 

ब्रह्मणो निर्गुणतामाहुः । “प्रधानक्षेत्रज्ञपतिर्गुणेशः " " स्वाभाविकी ज्ञानबल- क्रिया च " 'सत्यकामः सत्यसंकल्पः" इत्यादयः श्रुतयस्तस्यैव सगुणतामाहुः । एवं परस्परं व्याहततयेव भासमानाः श्रुतय एवं समर्थनीयाः - सामान्यनिषेधवा- क्यानि वाक्यान्तरविहितविशेषेतरविषयाणि परिकल्पनीयानि । यथा “न हिंस्यात्सर्वा भूतानि” इति भूतहिंसानिषेधः “चित्रया यजेत पशुकामः " इत्यादिवाक्यान्तरविहितयज्ञियचित्रादिहिंसाव्यतिरिक्तविषयतया सर्वैरपि प्रमाण- तन्त्रैर्वर्ण्यते, तथात्रापि निर्गुणवाक्यं विहितज्ञानशक्त्यादिकल्याणगुणत्र्यतिरिक्त- हेयगुणविषयतया नेयमिति न परस्परं व्याघात इति । यथाह- 

" उत्सर्गेणापवादं न खलु नयविदः क्षोभणीयं क्षमन्ते 

इति । 

तस्माद्भाह्मे गुणादौ विधिविषयमतिक्रम्य तिष्ठेन्निषेधः । 

एवं शान्ते विरोधे नहि समविषयापच्छिदान्यायसिद्धि- 

दृष्टो नित्यं निषेधः पर इह ततः स्यादुपकान्तिनीतिः ॥ ” 

१८ 

18. There are some Vedic passages mentioning the Brahman as devoid of qualities. They teach the absence of bad qualities in Him. 

इति वेदान्तकारिकावल्यामीश्वरनिरूपणं नवमं प्रकरणम 

15 

元 
