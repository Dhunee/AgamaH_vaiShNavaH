+++
title = "०७ धर्मभूतज्ञान-निरूपणम्"

+++

<details open><summary>विश्वास-प्रस्तुतिः</summary>

धर्मो भवति यज्-ज्ञानं  
प्रभा दीपे यथात्मनोः ।  
तद् धर्म-भूत-विज्ञानं  
नित्यं नित्येश्वरेषु तत् ॥ ७.१॥
</details>

<details><summary>मूलम्</summary>

धर्मो भवति यज्ज्ञानं प्रभा दीपे यथात्मनोः ।  
तद्धर्मभूतविज्ञानं नित्यं नित्येश्वरेषु तत् ॥ ७.१॥
</details>


अथ धर्मभूतज्ञानं निरूपयितुम् उपक्रमते - धर्म इति ।  
यथा प्रभा दीपधर्मतया भाति,  
तथा ज्ञानम् अप्य् आत्म-धर्मतया भातीत्य् अर्थः ।  
ज्ञान-स्वरूपस्यात्मनो व्यवच्छेदाय **धर्म** इति विशेषणम् ।  
धर्मी-भवतीति पाठे धर्मो भवतीत्यर्थे,  
“कृभ्वस्तियोगे संपद्यकर्तरि च्विः " इति च्विप्रत्ययः ।  
अभूततद्भावश्चात्र यथावदनवस्थि- तोऽपि शब्दसाधुत्वसंपत्तये यथाकथंचिन्निर्वाह्यः ।  

अत्रायमाशयः -- ज्ञानं द्विविधं धर्मिभूतं धर्मभूतं चेति ।  
तत्राद्यं जीवा ईश्वरश्च ।  
अन्त्यं तेषां गुणभूतं मति-बुद्ध्य्-अनुभूत्य्-आदि-पद-वाच्यम् । अवभासत्वमुभयानुगतं प्रवृत्तिनिमित्तम् । अर्थप्रकाशत्वं तु धर्मभूतज्ञानस्य । ज्ञानस्वरूपस्यात्मनो ज्ञानमेव कथं गुणो भवितुमर्हतीति विशये दीपप्रभादृष्टान्तेन समाधानमुक्तं भवति । यथा तेजोरूपाया एव दीप- ज्वालायास्तेजोरूपा प्रभा गुणो भवति तथेति । 

ननु ज्ञानं नामाद्रव्यं द्रव्याश्रितो गुण इति प्रसिद्धिः । तथा सति कथमात्मनो द्रव्यस्याद्रव्यात्मकज्ञानरूपत्वमिति चेत्, ज्ञानस्य द्रव्यात्मकत्वादिति ब्रूमः । आगमोऽपि हि “सत्यं ज्ञानमनन्तं ब्रह्म ” इति ब्रह्मणो ज्ञानस्वरूपता- माह । ननु तत्र ज्ञानशब्दे अन्तोदात्तबलादर्श आद्यचि ज्ञानवत्त्वमेवार्थ इति चेत् ; तन्न, “ विज्ञानमानन्दं ब्रह्म" इति श्रुत्यन्तरानुगुण्येनात्रापि बाहुलकाद- न्तोदात्ततामाश्रित्य ज्ञानस्वरूपत्वस्यैव वक्तव्यत्वात् । नन्वेवमप्यागमबलात् ज्ञानरूपगुण एव ब्रह्मास्तु । तथा च केवलमनुभूतिरेव ब्रह्म । अनुभूतेश्च 

' धर्मीभवति - A. B. 

७२ 

गुणत्वात् तत्र ज्ञानान्तरासंभवः, गुणे गुणानङ्गीकारात् । न हि रूपादौ गुणे गुणान्तरं रूपाद्युपलभामहे इति चेत्, अत्रेत्थं वक्तव्यम्-यदि नैयायिकपक्ष- पातेनाद्रव्यं गुण इति पक्षमवलम्ब्य वितर्क्यते, तदा गुणस्याद्रव्यस्य कंचिदा- श्रयमन्तरावस्थितिरपि न दृष्टचरेति ज्ञानरूपस्य ब्रह्मणः कश्चिदाश्रयोऽभ्युप- गन्तव्यो भवति । यदि “ निराधारं निराश्रयम्" इत्याद्यागमबलादाश्रयमन्तरापि तद्वर्तत इत्यभ्युपगम्यते, तर्हि काममागमबलादेव तस्य ज्ञानगुणकत्वमप्यभ्युपग- म्यताम् । अस्ति चायमागमः - " परास्य शक्तिर्विविधैव श्रूयते स्वाभाविकी ज्ञानबलक्रिया च ’” ‘“सोऽकामयत बहु स्यां प्रजायेय " इत्यादिः । 

इदमत्रावधेयम् — पदार्थजातं द्रव्यगुणकर्मसामान्याद्यात्मना विभजतां नैयायिकानां यथा गुणा अद्रव्यभूताः, न तथास्माकं सिद्धान्ते । यो यदाश्रित्य वर्तते, स तस्य गुण इति गुणलक्षणम् । स च कचिद् द्रव्यं भवति, यथा-दण्डः पुरुषस्य । कचिदद्रव्यं भवति, यथा-शुक्लादि रूपं पटस्य । तथा गुणगुणिनोः संबन्धोऽपि द्विविधः—पृथक्सिद्धसंबन्धः, अपृथक्सिद्धसंबन्धश्चेति । तत्र पृथक्- सिद्धसंबन्धस्थले मत्वर्थप्रत्यययोगादेव गुणगुणिनोः सामानाधिकरण्यनिर्देशः, यथा - दण्डी पुरुष इति । अपृथक्सिद्धसंबन्धस्थले तु मत्त्वर्थप्रत्ययापेक्षां विनापि तयोः सामानाधिकरण्यम्, यथा-शुक्लः पटः, ब्राह्मणोऽयम्, पीनोऽय- मित्यादि । अत्र शुक्लरूपपटयोः देहात्मनोश्चापृथक्सिद्धसंबन्धः । प्रकृते च ज्ञानब्रह्मणोरपृथक्सिद्धसंबन्धात् " विज्ञानं ब्रह्म ” इति व्यवहार इत्येका गमनिका । तथा ह्याह सूत्रकारः- 'तद्गुणसारत्वात् तद्व्यपदेशः " इति । स्वयंप्रकाशत्वरूपप्रवृत्तिनिमित्त पौष्कल्यात् तथा व्यवहार इत्यन्या गमनिकेति । 

तत्र विशेषान्तरमाह – नित्यमिति । तत् ; धर्मभूतं ज्ञानं नित्येषु ईश्वरे च नित्यम् उत्पादविनाशरहितम् । आह च श्रुतिर्धर्मभूतज्ञानस्य नित्यत्वम् ; यथा- “न विज्ञातुर्विज्ञातेर्विपरिलोपो विद्यते " " न हि द्रष्टुर्दृष्टेर्विपरिलोपो विद्यते " इति । उपबृंहणमपि- 

"यथा न क्रियते ज्योत्स्ना मलप्रक्षालनान्मणेः । दोषप्रहाणान्न ज्ञानमात्मनः क्रियते तथा ॥ " 

इत्यादि । ईश्वरस्य नित्यसूरीणां च ज्ञानं सदा सर्वविषयावगाहीत्यर्थः । 

१ 

धर्मभूतज्ञान-निरूपणम् 

७३ 

1. Knowledge which is an essential quality of the Atmans (Individual and Supreme) is called Dharmabhuta-jñana (Attributive Knowledge). It is eternal_in_ Nityas (Eternal souls) and Isvara (The Lord). 

बडेषु ततिरोभूतं मुक्तेषु प्राक्तिरोहितम् । संकोचनविकासाभ्यां नाशोत्पत्तिविपाकभाक् ॥ २ ॥ 

" 

1 

बद्धमुक्तज्ञानयोर्विशेषमाह – बद्धेष्विति । तत् नित्यमपि ज्ञानम् । बद्धेषु कर्मबद्धेषु जीवेषु । तिरोभूतम् आवृतं भवति । अतः स्वतः सर्वविषयावगाह- स्वभावमपि तत् संसृतिदशायां कुण्ठितप्रसरं भवतीत्यर्थः । मुक्तेषु तु प्राक् मुक्तेः प्राक् तिरोभूतम् । मुक्त्यनन्तरं तु नित्येश्वराणामिव सर्वतः प्रसरमित्यर्थः, " परमं साम्यमुपैति ” इति श्रुतेः । संसृतिदशायां संकोचविकासाभ्यां नाशो- त्पादव्यवहार इत्यर्थः । एवं चात्मधर्मभूतज्ञाने संकोचविकासाभ्युपगमात् तस्यैव विकारित्वम्, न त्वात्मन इति तस्याविकारित्वश्रुत्या न विरोधः । केवलसंवि- देवात्मेति वादिनां मते तु ज्ञानेऽभ्युपगतो विकार आत्मन्येव पर्यवस्यं- स्तस्याविकारित्वबोधन्या श्रुत्या विरुध्येत । नित्यस्यापि ज्ञानस्य विकारित्वं तु प्रमाणप्रतिपन्नतयाभ्युपगम्यत इति भावः । ज्ञानस्य संकोच एव नाशः, विकास एव चोत्पत्तिरिति व्यवहियते । 

२ 

2. In respect of those who are under bondage. it (Knowledge) is concealed. In respect of those who are freed from bondage it was formerely concealed. Knowledge is said to be the subject of loss and production, because of its contraction and expansion. 

संकोच इन्द्रियद्वारा ज्ञानं संकोच्यते यदि । विकास इन्द्रियद्वारा ज्ञानप्रसरणाद्भवेत् ॥ ३ ॥ 

10 

७४ 

ज्ञानाख्यं द्रव्यमिन्द्रियद्वारा निर्गत्य विषयसंनिधानमाप्नुवद्विषयावभासं जनयति । यदा इन्द्रियद्वारा निर्गमने तत् संकोच्यते तदा तस्य संकोचो भवति । यदा तु प्रसरणमापद्यते तदा विकासो भवतीत्यर्थः । 

३ 

3. Contraction of knowledge happens when it becomes shrunk due to the contact with the senses. Its expansion takes place when it becomes expanded due to the contact with the senses. स्वप्रकाशं खतो मानमेतदित्यत्र संमतम् । स्वान्यनिर्वाहकत्वेन दीपवत्स्वप्रकाशता ॥ ४ ॥ 

एवं ज्ञानस्य नित्यत्वं प्रतिपाद्य स्वयंप्रकाशत्वं स्वतः प्रामाण्यं च प्रतिपादयति—स्वप्रकाशमिति । स्वयंप्रकाशमित्यर्थः । 'घटमहं वेद्मि' इत्युप- लम्भे ज्ञेयज्ञातृज्ञानरूप त्रिपुटीप्रतिभासः सर्वानुभवसिद्धः । तत्र ज्ञेयनिष्ठविषयता- निरूपकं वेद्मीति विदधात्वर्थज्ञानमिति सुप्रसिद्धम् । ज्ञातृज्ञाननिष्ठविषयता- निरूपकं ज्ञानं किंरूपमिति विवेचनीयम् । उभयोर्मानसाध्यक्षविषयत्वात् मानसमध्यक्षमिति नैयायिकाः । ज्ञातुरात्मनोऽहंप्रत्ययविषयत्वाद्भानम् ; ज्ञानस्य तु प्राकट्यलिङ्गकेनानुमानेन भानमिति भाट्टाः । तन्मतं निरस्यन् स्वसिद्धान्तमाह —स्वप्रकाशमिति । स्वः स्वनिष्ठः प्रकाशो विषयता यस्येति व्युत्पत्त्या स्वप्रकाशशब्दस्य स्वनिरूपित विषयताकमित्यर्थः फलितः । एवं च ज्ञानं स्वनिरूपितविषयताकमित्युक्ते एकमेव ज्ञानं विषयो विषयि चेति पर्यवसानात् स्वगोचरज्ञानान्तरानपेक्षं ज्ञानं स्वयमेव भासत इत्यर्थः पर्यवसन्नः । ज्ञानं स्वयंप्रकाशमपि न सर्वदा सर्वस्य भासते; किंतु विषयप्रकाशनवेलायां ज्ञातुरात्मन एव । कालान्तरीयपुरुषान्तरीयज्ञानं तु स्मृत्या, अनुमानेन च ज्ञायत इति सिद्धान्तः । एवं च “ यानुभूतिरजामेया ” इतीष्टसिद्धिकारवचने- ऽप्यजत्वांशे न विप्रतिपत्तिः, ज्ञानस्य नित्यत्वात् । अमेयत्वांशेऽपि विषय- प्रकाशनवेलायां ज्ञातुः स्वयंप्रकाशत्वात् ज्ञानान्तरामेयेत्यर्थकरणे न विप्रति- पत्तिरिति ज्ञेयम् । 

" 

धर्मभूतज्ञान-निरूपणम् 

७५ 

एतच्च ज्ञानं स्वतो मानं स्वतः प्रमाणमित्यत्र सिद्धान्ते संगतम् । अयं भावः - ज्ञानस्य प्रमाण्यं विषयास्तित्वेन व्यवस्थाप्यम् । अप्रामाण्यं च विषयनास्तित्वेन । तच्च विषयास्तित्वं स्वत एव प्रतीयते । 'घटोऽस्ति ' इति ज्ञाने घटास्तित्वरूपं प्रामाण्यं तेनैव ज्ञानेन प्रतीयते । अतः स्वतः प्रमाणमिदं ज्ञानम् । यत्र तु शुक्तौ रजतप्रतीतिः, तत्रापि रजतास्तित्वमेव प्रतीयते, न पुनस्तन्नास्तित्वम् । तन्नास्तित्वं तु बाधकेन ज्ञानेन । अतः सर्वेषां ज्ञानानां प्रामाण्यं स्वतः, अप्रामाण्यं तु परत इति । एतदप्रामाण्यमपि न धर्म्यशे, किंतु धर्माशे । 'इदं रजतम् ' इत्यत्र इदमंशे न भ्रान्तिः । किंतु तत्प्रकारांशे । प्रकारश्च द्वेधा – स्वरूपनिरूपकः, निरूपितस्वरूपविशेषकश्चेति । 'इदं रजतम् ' इत्यत्राद्यम्, 'पीतः शङ्खः' इत्यत्रान्त्यमिति विवेकः । स्वयमेव स्वस्य प्रकाशकं कथं भवेदिति शङ्कायां दृष्टान्तप्रदर्शनेन समाधत्ते – स्वान्येति । दीपो यथा स्वान्यद्वस्तु प्रकाशयन् स्वात्मानमपि प्रकाशयति तथा ज्ञानमपि स्वेतरत् गृह्णत् स्वात्मानमपि गृह्णातीत्यर्थः । यदाहुः-- “ ग्राह्यत्वं ग्राहकत्वं च द्वे शक्ते तेजसो यथा " इति । 

४ 

4. In this system, it (knowledge) is held as self- luminous and self-valid. Its self-luminosity is due to the fact that it reveals itself as well as other objects just as the light. 

तमोविशेषसांनिध्याज्ज्ञानं स्वापे तिरोहितम् । द्रव्यत्वमस्य ज्ञानस्य प्रभावद्गुणतापि च ॥ ५ ॥ 

यदि ज्ञानं नित्यं स्वयंप्रकाशं च तदा तस्य सदातनत्वात् सर्वदापि भासेत ; कुतः स्वापादौ न भासत इत्याशङ्कायामाह — तमोविशेषेति । अति- शयिततमोगुणेनावरणात् स्वापादौ न प्रकाशते । तमोऽपगमे च भासत इत्यर्थः । एतच्च स्वापे ज्ञानं न भासत इति सिद्धान्तपक्षमङ्गीकृत्य । केचित्तु तदाप्यान्तर- वस्त्ववगहि स्फुरणमस्त्येव । बहिर्विषयावगाहि ज्ञानं परं नास्तीति वदन्ति । संकोचविकासरूपविकारभागित्वात् सिद्धं ज्ञानद्रव्यत्वं धर्मभूतत्वेऽपि न विहन्यत 

७६ 

इत्याह- द्रव्यत्वमिति । न हि परेषामिवास्माकं मते गुणत्वं द्रव्यत्वविरोधि, मणिद्युमण्यादिप्रभायामुभयोरपि दृष्टत्वात् । नन्वेवं परस्परव्यधिकरणयोः धर्मयो- रेकत्र समावेशात्सांकर्यप्रसङ्गः । द्रव्यत्वं विहाय गुणत्वं रूपादौ, गुणत्वं विहाय द्रव्यत्वं घटादौ । उभयोर्धर्मभूतज्ञाने समावेशादिति चेत्, नैवम् । सांकर्य हि जातित्वे बाधकमिति परेषां मतम् । न वयं जातिमेवाभ्युपगच्छाम इति । 

५ 

5. During sleep, knowledge (of men) is eclipsed by the vicinity of Tamas. Knowledge is considered as both a substance and quality like the rays (of the sun). 

धीभेदाः सुखदुःख 

दुःखेच्छाद्वेषयत्ना न ते 

पृथक् । द्वेष्मीच्छामीति वादस्तु स्मरामीत्यादिवन्मतः ॥ ६ ॥ 

पराभिमतानां सुखदुःखेच्छादीनां पार्थक्यमाशङ्क्य समाधत्ते -धीभेदा इति । एवं च न तेषां पृथक् पदार्थगणनावसर इति भावः । यदि सुखादयो धीभेदाः, तदा कथं द्वेष्मीत्यनुभव इत्यत्राह - द्वेष्मीति । यथा स्मृतेः घीरूपत्वेऽपि स्मरामीत्यनुभवो लोकसिद्धः, तथा प्रकृतेऽपीति भावः । 

६ 

6. Happiness, sorrow, desire, enmity, effort etc., are only the various manifestations of knowledge and not different from it. The usage as 'I hate, I desire ' etc., must be considered like 'I recollect' etc. 

स्मृत्यादयो ज्ञानभेदा अनन्ता जीववृत्तयः । ज्ञानशक्त्योर्विततयोऽनन्ताश्च भगवद्गुणाः ॥ ७ ॥ 

ते च धीभेदा अनन्ता इत्याह- स्मृत्यादय इति । व्यवसायमोहरत्यादय आदिपदार्थः । एते च जीवधर्माः । अथेश्वरधर्मानाह-ज्ञानेति । ज्ञानविततयः सौशील्यवात्सल्यादयः । शक्तिविततयः स्थैर्यशौर्यादय इति विवेकः । 

19धर्मभूतज्ञान-निरूपणम् 

७७ 

7. Recollection and other manifestations of the knowledge resting on jiva are endless. The numerous qualities of the Lord are the different forms of His knowledge and power. 

गद्यत्रये महाचार्यैरयमर्थ उदीरितः । तत्तत्स्वरूपविज्ञानं तद्भाष्येणावगम्यते ॥ ८ ॥ 

धीविततिभूतानाममीषां विस्तरजिज्ञासून् प्रत्याह -गद्यत्रयेति । पृथुगद्य- श्रीरङ्गगद्यवैकुण्ठगद्याख्यगद्यत्रयग्रन्थ इत्यर्थः । महाचार्यैः, श्रीवैष्णव संप्रदाय- कुलगुरुभिर्भगवद्रामानुजमुनिभिः । अयमर्थः - ज्ञानशक्तिविततिभूता भगवद्गुणा इति विषयः । उदीरितः, विस्पष्टं प्रपञ्चितः । तत्तत्स्वरूपेति ; सौशील्य- वात्सल्यादिगुणस्वरूपेत्यर्थः । तद्भाष्येण ; गद्यत्रयभाष्येण श्रीवेदान्तदेशिक- विरचितेन रहस्यरक्षाख्येन । महतो मन्दैः सह नीरन्ध्रेण संश्लेषः सौशील्यम् । स्वरक्षणीयतयाभिमतेषु दोषतिरस्कारिणी प्रीतिर्वात्सल्यमित्यादि- रीत्येति भावः । 

8. The facts mentioned above have been dis- closed by the Great Acarya (Sri Rāmānuja) in his Gadyatraya. A clear understanding of the character- istics of these qualities is gained from the com- mentary thereon. 

भक्तिप्रपत्तिसुप्रीत ईश्वरो मुक्तिदायकः । 

अतो भक्तिप्रपत्ती हि मुक्तौ परमकारणम् ॥ ९ ॥ 

अथ मोक्षकारणमाह- भक्तीति । “स्नेहपूर्वमनुध्यानं भक्तिरित्यभि- धीयते " इत्यादिलक्षिता महनीयविषये निरतिशयप्रीतिरूपा भक्तिरत्र विवक्षिता । प्रपत्तिः, शरणागतिः; 

“ अनन्यसाध्ये स्वाभीष्टे महाविश्वासपूर्वकम् । 

तदेकोपायता याच्या प्रपत्तिः शरणागतिः ॥” 

७८ 

इत्यादिलक्षणलक्षिता । एते भक्तिप्रपत्ती एव मोक्षसाधिके, नान्यत्किचिदित्याहा- हिर्बुध्नियसंहितायां भगवान्, 

८८ 

'भक्त्या परमया वापि प्रपत्त्या वा महामते । 

प्राप्योऽहं नान्यथा प्राप्यो मम कैंकर्यलिप्सुभिः ॥ ” 

इति । तदाह सुप्रीत ईश्वरो मुक्तिदायक इति । अनेन भक्तिप्रपत्त्योरपि व्याज- मात्रत्वमेव । सुप्रसन्नो भगवानेक एवं मोक्षसाधनमिति परमसिद्धान्ततत्त्वमुक्तं भवति । मुक्तौ परमकारणमिति ; भगवत्प्रसादजननद्वारा मुख्यकारणमित्यर्थः । एतेन तत्त्वमस्यादिमहावाक्यार्थज्ञानमेव मोक्षसाधनमिति परेषां मतं न सम्यगि- त्युक्तं भवति । तादृशवाक्यार्थज्ञाने सत्यपि मोक्षादृष्टेः श्रवणमननादिभिर्निर्धूत- द्वैतवासनस्य शास्त्रजन्यः साक्षात्कारस्तथेत्यपि न सम्यक् । अन्योन्याश्रय- बाधादिदुष्टत्वात् । 

९ 

9. The Lord grants final liberation (to men), when He is well pleased by the means of Bhakti (Unin- terrupted meditation with love) or Prapatti (Uncondi- tional Self-Surrender). Therefore Bhakti and Prapatti alone are the principal means for the attainment of Mukti. 

कर्मयोगज्ञानयोगौ भक्तौ' साधनमूचिरे । फलाभिसंधिरहितं कर्माराधनमीशितुः ॥ १० ॥ 

तर्हि कर्मयोगज्ञानयोगयोर्भगवदुपदिष्टयोः क उपयोग इत्याकाङ्क्षाया- माह— कर्मेति । कर्मयोगज्ञानयोगयोर्भक्तियोगाङ्गत्वेन तत्र कीर्तनमित्यर्थः । तदुक्तं यामुनाचार्यैः, 

" मध्यमे भगवत्तत्त्वयाथात्म्यावाप्तिसिद्धये । 

ज्ञानकर्माभिनिर्वत्यों भक्तियोगः प्रकीर्तितः ॥ ” 

इति । कर्मयोगलक्षणमाह-फलेति । फलकामनारहितमीशितुरीश्वरस्य परम- पुरुषस्याराधनं कर्म कर्मयोग इत्युच्यत इत्यर्थः । तत्स्वरूपं च निगमितं 

1 भक्ति. C 

धर्मभूतज्ञान-निरूपणम् 

७९ 

गीतार्थसंग्रहरक्षायां वेदान्तदेशिकैः, “स्वकीयेनात्मना कर्त्रा स्वकीयैश्चोप- करणैः स्वाराधनैकप्रयोजनाय परमपुरुषः सर्वशेषी सर्वेश्वरः स्वयमेव स्वकर्माणि कारयति " इति । " कर्मयोगस्तपस्तीर्थदानयज्ञादिसेवनम् ” इति च श्रीयामुनाचार्येण तन्निदर्शितम् । 

१० 

10. Karma-yoga and Jñāna-yoga are said to be the means of Bhakti-yoga. The ritual worship of the Lord without any regard for its fruits is called Karma- yoga. 

विनिर्मलान्तःकरणे चिन्तनं ज्ञानयोगकः । 

साक्षादितरथा वापि भक्तौ कारणतानयोः ॥ ११ ॥ 

ज्ञानयोगं लक्षयति-विनिर्मलेति । कर्मयोगपरिशीलनेन विमले अन्तः- करणे परिशुद्धस्वात्मस्वरूपस्य यच्चिन्तनं स ज्ञानयोग इत्यर्थः । तदुक्तं यामुनाचार्यैः, “ज्ञानयोगो जितस्वान्तैः परिशुद्धात्मनि स्थितिः” इति । एवं च ज्ञानयोगो नाम परिशुद्धजीवात्मोपासनमिति स्थितम् । कर्मज्ञानयोगयोर्भक्ति- योगे इतिकर्तव्यतामाह--साक्षादिति । अनयोः ; कर्मज्ञानयोगयोः । साक्षात् ; इतराव्यवधानेन, कर्मयोगस्य ज्ञानयोगाव्यवधानेनेत्यर्थः । इतरथा वा व्यवधानेन वा ज्ञानयोगव्यवधानेन वा ज्ञानयोगस्य तु योगान्तराव्यवधानेन भक्तियोगे कारणत्वमित्यर्थः । अयमत्राशयः - भक्तियोगात्पूर्वमात्मावलोकनमपेक्षितम् । तच्च कर्मयोगस्यात्मतत्त्वज्ञानपूर्वकत्वात् तत्रात्मतत्त्वज्ञानपौष्कल्यतारतम्येन मध्ये ज्ञानयोगव्यवधानमन्तरापि कचिद्भवति । कचित्तु ज्ञानयोगद्वारेति । 

11. The meditation (on the Self) with a stainless mind is called Jñana-yoga. These two Yogas directly or indirectly are the means of Bhakti-yoga. 

भक्तियोगोऽयमष्टाङ्गोऽविच्छिन्ना स्मृतिसंततिः । विवेकादिभिरूत्पाद्या दर्शनाकारतां गता ॥ १२ ॥ 

८० 

अनन्तरं भक्तियोगं लक्षयति--भक्तियोग इति । अष्टाङ्गः, यमनिय- माद्यष्टाङ्गयुक्तः । तैलधारावदविच्छिन्नप्रसरा विवेकविमोकाभ्यासक्रियाकल्याणा- नवसादानुद्धर्षरूपसहकारिकलापात्परिपोष्य दर्शनसमानाकारतां प्रापिता स्मृति- संततिरेव भक्तियोग इत्यर्थः । वस्तुनः संततमव्यग्रमनसा चिन्तने तदेव वस्तु प्रत्यक्षदृष्टमिव भवतीत्यनुभवसिद्धम् । 

१२ 

12. The uninterrupted stream of meditation (on the Lord) which is practised with its eight-fold auxi- liaries and developed by the application of Viveka and other disciplines so as to reach the state on a par with direct intuition, is called Bhakti-yoga. 

तत्तच्छरीरावसानसमये परिणामिनी । 

सेयं साधनभक्तिः स्यात्प्रपत्त्यङ्गवती मता ॥ १३ ॥ 

स च भक्तियोगः तत्तच्छरीरावसानसमय एव परिपाकावस्थामुपेत्य साधकस्य संसिद्धा भवति । अतः सः शरीरावसानपर्यन्तमनुष्ठेयः । तथा च श्रुतिः ; 

" स खल्वेवं वर्तयन् यावदायुषं ब्रह्मलोकमभिसंपद्यते न च पुनरावर्तते न च पुनरावर्तते " इति, " प्रायणान्तमोंकारमभिध्यायीत" इति च । सूत्रकारोऽपि आ प्रायणात्तत्रापि हि दृष्टम्" इत्याह । इयं पूर्वमुपवर्णिता साधनभक्तिरित्युच्यते । सा च प्रपत्यङ्गवती भवति । भक्तियोगविनिष्पत्तये भगवन्तमुद्दिश्य प्रपत्तिस्तदङ्गतया कर्तव्या । तेन च प्रसन्नो भगवान् प्रत्यूहान् निरस्य भक्तियोगं यथावत्परिपूर्ण करोति । तदाह भगवान् - 

66 

"""दैवी ह्येषा गुणमयी मम माया दुरत्यया । 

मामेव ये प्रपद्यन्ते मायामेतां तरन्ति ते ॥ " 

इति । एवं च प्रपत्तिर्द्विधा–अङ्गप्रपत्तिः, अङ्गिप्रपत्तिश्चेति । भक्तियोगाङ्गतया- नुष्ठिता अङ्गप्रपत्तिः, भक्तियोगानधिकारिभिः स्वतन्त्रतयानुष्ठिता अङ्गिप्रपत्तिरिति विवेकः । तथा च अङ्गतया वा अङ्गितया वा यथाकथंचिद्भगवन्तं प्रपद्यैव मोक्षः 

धर्मभूतज्ञान-निरूपणम् 

८१ 

प्राप्यः, नान्यथेत्युक्तं भवति । तथाचाह वेदान्ततत्त्वासारवर्षुको वेदान्त- देशिकः, “प्रपन्नादन्येषां न दिशति मुकुन्दो निजपदम् ” इति । १३ 

" 

13. This Yoga will grow ripe at the end of the material body. This is called Sadhanabhakti (Bhakti as the means). It requires Prapatti (Self -Surrender) as its auxiliary. 

फलभक्तिस्तु भगवदनुग्रहकृता भवेत् । 

अत एव हरिः साक्षात्सिद्धोपायत्वमश्नुते ॥ १४ ॥ 

एवं भक्तियोगरूपां साधनभक्तिमुपपाद्य प्रपत्तियोगरूपां साध्यभक्तिमाह- फलभक्तिस्त्विति । भगवदनुग्रहेति ; 

" नायमात्मा प्रवचनेन लभ्यो न मेधया न बहुना श्रुतेन । 

यमेवैष वृणुते तेन लभ्यस्तस्यैष आत्मा विवृणुते तनू स्वाम् ॥” “ जायमानं हि पुरुषं यं पश्येन्मधुसूदनः । 

सात्त्विकः स तु विज्ञेयः स वै मोक्षार्थचिन्तकः ॥ " 

इत्यादिश्रुतिस्मृतिभिः यस्मिन् भगवदनुग्रहो भवति, स एव साध्यभक्तौ प्रवर्तते नान्य इत्यर्थः । अनेन प्रपन्नेषु भगवदनुग्रहपौष्कल्यमुक्तं भवति । साध्यभक्तेः प्राशस्त्यमप्यन्यत्रोपवर्णितम्, " साध्यभक्तिस्तु सा हन्त्री प्रारब्धस्यापि भूयसी " इति । अत एव ; प्रपन्नानामनन्यगतिकतया भगवत्कृपैकावलम्बित- यैव । हरिः साक्षात् अव्यवधानेन सिद्धोपायो भवति । एतदुक्तं भवति । उपायो द्विविधः—साध्योपायः, सिद्धोपायश्चेति । भक्तिप्रपत्ती साध्योपायौ । भगवान् सिद्धोपायः । भक्तिप्रपत्ती तु तत्प्रसादनैकपर्यवसायिन्याविति । 

१४ 

14. But Phalabhakti (Bhakti as the effect) takes place only by the grace of the Lord. Hence, Hari occupies the place of the direct and self-accomplished 

means. 

it 

८२ 

अन्तरादित्यविद्यादिभेदात्सा बहुधा मंता । सर्वापि ब्रह्मविद्येयं ब्रह्मप्राप्त्युपयोगिनी ॥ १५ ॥ 

भक्तियोगप्रसङ्गात् तत्संगत ब्रह्मविद्या भेदानाह— अन्तरादित्येति । आदि- पदात् दहरभूमन्यासविद्यादयो गृह्यन्ते । ताश्च विद्यास्त्रयस्त्रिंशदिति प्रायोवादः । वासुदेवादिव्यूहोपासनान्यपि गृह्यन्ते । तदाह- बहुधेति । सर्वापीयं ब्रह्मविद्या ब्रह्मप्राप्तावुपकरोति । अनेन न्यासविद्याया ब्रह्मविद्यात्वे संदिहानान् परान् प्रति तस्या विद्यान्तरसाम्यं प्रदर्शितं भवति । यदाहुः, 

इति । 

<< 

'यद्वा शब्दादिभेदादिति तु कथयता सूत्रकारेण सम्यड् 

न्यासोपासे विभक्ते यजनहवनवच्छब्द भेदादभाक्तात् । आख्यारूपादिभेदः श्रुत इतरसमः किंच भिन्नोऽधिकारः 

शीघ्रप्रात्यादिभिः स्याज्जगुरिति च मधूपासनादौ व्यवस्थाम् ॥” 

15. It is considered to be of various kinds due to the division as Antarādityavidya and so on. All these Brahmavidyas are helpful in attaining the Brahman. 

न्यासविद्या प्रपत्तिः स्यादङ्गपञ्चकयोगिनी । आनुकूल्यस्य संकल्पः प्रातिकूल्यस्य वर्जनम् ॥ १६ ॥ रक्षिष्यतीति विश्वासो गोप्तृत्ववरणं तथा । आत्मनिक्षेपकार्पण्ये अङ्गपञ्चकमीरितम् ॥ १७ ॥ 

एवं सामान्यतो ब्रह्मविद्या उपवर्ण्य न्यासविद्यायां विशेषमाह-न्यास- विद्येति । प्रपत्तिरेव न्यास इत्युच्यते । " तस्मान्न्यासमेषां तपसामतिरिक्तमाहुः " इत्यादिश्रुतौ न्यासपदेन प्रपत्तिरेवोच्यते । उपासना यथा चाष्टाङ्गो योगः, तथा न्यासः पञ्चाङ्गो योग इत्युच्यते । तानि च पञ्चाङ्गानि लक्ष्मीतन्त्रोदि- तान्याह—आनुकूल्यस्येति । आनुकूल्यसंकल्पः, प्रातिकूल्यवर्जनम्, महा- 

धर्मभूतज्ञान-निरूपणम् 

८३ 

विश्वासः, गोप्तृत्ववरणम्, कार्पण्यमिति पञ्चाङ्गानि । आत्मनिक्षेपोऽङ्गी । एवं चाङ्गिना सह न्यासः षोढा परिगण्यते । यथा ध्यानेनाङ्गिना सहाष्टाङ्गो योग इति परिगणनम् । आनुकूल्यसंकल्पादीनां स्वरूपमुक्तं लक्ष्मीतन्त्रे- 

“ आनुकूल्यमिति प्रोक्तं सर्वभूतानुकूलता । 

तथैव प्रातिकूल्यं च भूतेषु परिवर्जयेत् ॥ त्यागो गर्वस्य कार्पण्यं श्रुतशीलादिजन्मनः । अङ्गसामग्र्यसंपत्तेरशक्तेरपि कर्मणाम् ॥ अधिकारस्य चासिद्धेर्देशकालगुणक्षयात् । उपाय नैव सिध्यन्ति ह्यपायबहुलास्तथा ॥ इति या गर्वहानिस्तद्दैन्यं कार्पण्यमुच्यते । शक्तेः सूपसदत्वाच्च कृपायोगाच्च शाश्वतात्। ईशेशितव्यसंबन्धादनिदंप्रथमादपि । रक्षिष्यत्यनुकूलान्न इति या सुदृढा मतिः ॥ स विश्वासो भवेच्छक्र सर्वदुष्कृतनाशनः । करुणावानपि व्यक्तं शक्तः स्वाम्यपि देहिनाम् ॥ अप्रार्थितो न गोपायेदिति तत्प्रार्थना मतिः । गोपायिता भवेत्येवं गोप्तृत्ववरणं स्मृतम् ॥ तेन संरक्ष्यमाणस्य फले स्वाम्यवियुक्तता । केशवार्पणपर्यन्ता ह्यात्मनिक्षेप उच्यते ॥ निक्षेपापरपर्यायो न्यासः पञ्चाङ्गसंयुतः । सेन्यासस्त्याग इत्युक्तः शरणागतिरित्यपि ॥ " 

इति । 

|| 

१६, १७ 16 & 17. Nyāsavidyā is the Prapatti (Self-surren- der to God) which has five-fold auxiliaries-namely -determination to be always agreeable to the Lord and His devotees, abstaining from hostility towards them, faith as 'He will surely save me', seeking Him 

८४ 

वेदान्त कारिकावली 

as the saviour, surrendering one's self to Him, and helplessness. 

गुरूपसदनादेषा विज्ञातव्या मनीषिभिः । इयमुत्तरपूर्वाघाश्लेषनाशकृदुच्यते ॥ १८ ॥ 

न्यासविद्यास्वरूपं तन्महिमा तदधिकार इत्यादिकं सर्वे गुरुमुखादव- गन्तव्यमित्याह – गुरूपसदनादिति । मनीषिभिरित्यनेन सारासारविवेकज्ञाना- नामेवात्र प्रवृत्तिः संभवति, नान्येषां कौतस्कुतानामिति व्यञ्जितम् । भक्तियोगा- दस्य न्यासस्य वैशिष्ट्यमाह — इयमिति । उत्तराघाश्लेषः पूर्वाघनाशश्च न्यास- महिम्ना संभवतीत्यर्थः । तत्र भक्तियोगनिष्ठस्य प्रारब्धेतरपूर्वाधमेव नश्येत् । प्रारब्धं तु भोगैकप्रणाश्यम् । प्रपन्नविषये तु प्रारब्धमपि यथाभिलषितं सद्य एव 

1 प्रणश्यतीति विशेषः । तथोक्तम्— 

इति । 

“ साधनं भगवत्प्राप्तौ स एवेति स्थिरा मतिः । साध्यभक्तिस्तथा सैव प्रपत्तिरिति गीयते ॥ उपायो भक्तिरेवेति तत्प्राप्तौ या तु सा मतिः । उपायभक्तिरेतस्याः पूर्वोक्तैव गरीयसी ॥ उपायभक्तिः प्रारब्धव्यतिरिक्ताघनाशनी । 

साध्यभक्तिस्तु सा हन्त्री प्रारब्धस्यापि भूयसी । ” 

१८ 

18. Men of intellect should know fully about this, by sitting at the feet of the teacher. It is said that this (Prapatti) will effect the non-connection with future sins and the destruction of past sins. 

अपचारान्विना ब्रह्मविदां नास्या विरोधकृत् । 

अन्योऽस्तीति महाचार्यशासनं व्यवसीयते ॥ १९ ॥ 

mons 

धर्मभूतज्ञान-निरूपणम् 

८५ 

प्रपन्नस्य मुक्तिप्राप्तौ न कोऽपि विघातको विना ब्रह्मविदपचारमित्याह- अपचारान्विनेति । ब्रह्मविदां भागवतानामपचारान् विना अस्याः प्रपत्तेः फलजनने न कोऽपि विरोधकृदिति महतामाचार्याणां शासनं निश्चीयते । १९ 

19. Except the offence to Brahmavedins (knowers of Brahman) there is nothing which can resist the Prapatti from functioning. This is the decision con- tained in the teaching of great Acaryas. 

इति वेदान्तकारिकावल्यां धर्मभूतज्ञाननिरूपणं सप्तमं प्रकरणम् 

1 

B 

moovurtion, aastian nation bate 

ed or bisf a sf 

Plabrese fie 

shonilM/ 

nut off to strangereds of unite 

Lots a9apse vbod all moni lonnab 
