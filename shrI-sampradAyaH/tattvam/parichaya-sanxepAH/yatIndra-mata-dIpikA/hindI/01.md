+++
title = "०१"

+++

मङ्गलाचरणम् 

श्रीवेङ्कटेशं करिशीलनाथं श्रीदेवराजं घटिकाद्रिसिंहम् । कृष्णेन साकं यतिराजमोडे स्वप्ने च दृष्टान्मम देशिकेन्द्रान् ॥ १ ॥ अनुवाद - श्रीवेङ्कटेश भगवान्, श्रीवरदराज भगवान्, घटिकाचल पर विराज- मान श्रीनृसिंह भगवान्, श्रीसम्पत् कुमार भगवान् के साथ श्रीरामानुजाचार्यं तथा स्वप्न में साक्षात्कृत अपने आचार्यवर्यों की में वन्दना करता हूँ । 

भावप्रकाशिका 

सीतामुखाब्जमवलोकनजीवितः श्रीरामः प्रभुविशतमे हृदये दयालुः । श्री श्रीनिवाससुगुरोर्मधुरा यतोऽद्य, स्युर्व्याकृताः फणितयः प्रथिता जगत्याम् ॥ १११ तस्मै रामानुजार्याय नमः परमयोगिने । 

यः श्रुतिस्मृतिसूत्राणमन्तर्ज्वरमशीशमत् ॥ २ ॥ 

आविश्चकार यतिराजमतार्थदीपिकाम्, दशावतारः प्रथिताम् मनोहराम् । 

यः श्रीमहाचार्यप्रधानशिष्यः 

तं 

श्रीनिवासार्यमहं प्रणौमि ॥ ३ ॥ 

यत्पादपद्यरजसां मधुरैः प्रभावः चेतांसि यान्ति रहितानि रजस्तमोभिः | 

सो विष्वगाययतिशेखर अद्य स्यान्मे संरक्षकः स्वकृपया स्ववशीकृतात्मा ॥ ४ ॥ 

जयताद् देवराहाश्री योगिवर्यो महीतले । 

यः स्वकारुण्यभूम्नंव सञ्जीवयति मामपि ॥ ५ ॥ यतीन्द्र मतदीपिकायाः करोति मनोहराम् । 

भावप्रकाशिकां व्याख्यां श्रीधरोऽयं सतां मुदे ॥ ६ ॥ 

ग्रन्थ के आरम्भ में मङ्गलाचरण की परम्परा शिष्टाचार - प्राप्त है । प्राचीन दार्शनिकों के अनुसार विघ्नविनाशपूर्वक प्रारिप्सित कर्म की परिसमाप्ति ही मङ्गला- 

२ 

यतीन्द्रमतदीपिकायां 

चरण का प्रयोजन है । नवीन दार्शनिक मानते हैं कि मङ्गल का प्रयोजन विद्यमान विघ्न का यथाशक्य विनाश है, ग्रन्थ की निर्विघ्न परिसमाप्ति तो ग्रन्थकार की शक्ति और प्रतिभा पर निर्भर करती है । 

इन 

शास्त्रों में श्रीभगवान् के पर, व्यूह, विभव, अन्तर्यामी और अर्थावतार, पाँच रूपों के वर्णन उपलब्ध होते हैं । यतीन्द्रमतदीपिका के प्रकृत मङ्गलाचरण का प्रारम्भ श्रीनिवासाचार्य श्रीभगवान् के अर्थावताररूपों में प्रख्याततम श्रीवेङ्कटेश भगवान् की स्तुति से करते हैं। वेङ्कटगिरि पर विद्यमान श्रीवेङ्कटेश भगवान् के विषय में कहा है – ' कलौ वेङ्कटनायकः ।' अर्थात् कलियुग के कल्याणकामियों को चाहिये कि वे आत्मोज्जीवनार्थ श्रीवेङ्कटेश भगवान् की आराधना करें। नव दिव्य- सूरियों ने अपने दिव्य प्रबन्धों में श्रीवेङ्कटेश भगवान् का मङ्गलानुशासन किया है । 

के पश्चात् यतीन्द्रमतदीपिकाकार ने अपने मङ्गलाचरण में श्रीवेङ्कटेश भगवान् काञ्चीपुरम् के श्रीवरदराज भगवान् की वन्दना की है । काञ्चीपुरम् का दूसरा नाम करिशैल है । संभवतः यह नगरी करिशैल के ऊपर अवस्थित है । यहाँ पर ब्रह्माजी ने कभी अश्वमेध याग किया था और उस अश्वमेध याग की यज्ञवेदी से ही वरदराज भगवान् आविर्भूत हुए थे । यादवप्रकाशाचार्य की सन्निधि में अध्ययनकाल में भगवान् रामानुजाचार्य ने श्रीमद्यामुनाचार्य के स्निग्ध शिष्य श्रीकाश्वीपूर्ण स्वामी के आदेश से भगवान् वरदराज की बहुत दिनों तक जल सेवा की थी । स्वयम् भगवान् श्रीवरदराज ने रामानुजाचार्य की रक्षा यादवप्रकाशाचार्य के षड्यंत्र से की थी । श्रीवरदराज भगवान् का एक नाम देवराज भी है । 

तदनन्तर श्रीनिवासाचार्य ने अपने मङ्गलाचरण में भगवान् के अर्थावताररूप श्रीनृसिंह भगवान् की स्तुति की है। श्रीनृसिंह भगवान् घटिकाचल पर विराज- मान हैं । 

इस मङ्गलाचरण में आपने भगवान् के चौथे अर्थावतार रूप श्रीसम्पत्कुमार भगवान् के साथ भगवत्पाद रामानुजाचार्य को स्मरण किया है । श्रीसम्पत्कुमार भगवान् यादवाद्रि पर विद्यमान हैं । भगवत्पाद रामानुजाचार्य ने श्रीसम्पत्कुमार भगवान् को अपने पुत्र रूप में अपनाया था और वे सर्वदा अपने साथ सम्पत्कुमार भगवान् के विग्रह को अर्चामूर्ति के रूप में रखते थे । उन्हीं को ग्रन्थकार ने कृष्ण शब्द से अभिहित किया है । 

यह प्रसिद्धि है कि पूर्वाचार्यों ने स्वप्न में श्रीनिवासाचार्यजी को दर्शन देकर इस यतीन्द्रमतदीपिका नामक ग्रन्थ का प्रणयन करने के लिए प्रेरित किया था । उन्हीं की प्रेरणा से श्रीनिवासाचार्यजी ने इस ग्रन्थ का प्रणयन करके सरलतम तथा सुबोध भाषा में कम से कम शब्दों में गम्भीर से गंभीर भावों को अभिव्यक्त करने का पूर्ण सफल प्रयास किया है । दश अवतारों में निबद्ध यह ग्रन्थ विशिष्टाद्वैत दर्शन के जिज्ञासुओं के लिए इस दर्शन में प्रवेश प्राप्त करने का मुख्य द्वार है । इस अकेले 

प्रथमोऽवतारः 

३ 

ग्रन्थ के माध्यम से विशिष्टाद्वैत दर्शन के मान्य सिद्धान्तों को बड़ी आसानी से जाना जा सकता है । 

यतीश्वरं प्रणम्याहं वेदान्तायं महागुरुम् । 

करोमि बालबोधार्थं यतीन्द्रमतदीपिकाम् ॥ २ ॥ 

अनुवाद - यतिराज श्रीरामानुजाचार्य तथा अपने परमगुरु श्रीवेदान्तदेशिक तथा श्री महाचार्य को प्रणाम करके वेदान्तशास्त्र में प्रविविक्षु जिज्ञासुओं के ज्ञान के लिए यतीन्द्रमत-दीपिका नामक प्रकरण-ग्रन्थ का प्रणयन कर रहा हूँ । 

भा० प्र० – 'यथा देवे तथा गुरौ' इस श्रुति के अनुसार इस श्लोक में ग्रन्थकार अपने आचार्यों की स्तुति करते हैं । रामानुजाचार्य विशिष्टाद्वैतदर्शन के भाष्यकार के रूप में प्रख्यात हैं। श्रीनिवासाचार्य श्रीमन्महाचार्य के प्रथम तथा प्रधान शिष्य है । आपने श्रीवेदान्तदेशिक के न्यायपरिशुद्धि नामक ग्रन्थ की विस्तृत व्याख्या की है । श्रीमन्महाचार्य ने वेदान्तदेशिक के प्रख्यात ग्रन्थ 'शतदूषणी' की चण्डमारुत नाम की व्याख्या की है । श्रीमन्महाचार्य श्रीवेदान्ताचार्य के साक्षात् शिष्य थे; अत एव आप श्रीनिवासाचार्य के परमगुरु थे । 

तत्त्वक्यस्य प्रतिज्ञा 

१ 

श्रीमन्नारायण एवं चिदचिद्विशिष्टोऽद्वैतं तत्त्वम्, भक्तिप्रपत्तिभ्यां प्रसन्नस्स एवोपायः, अप्राकृतदेशविशिष्टस्स एव प्राप्यः इति वेदान्तवाक्यैः प्रतिपादयतां व्यासबोधायनगृहदेवमारुचिब्रह्मन न्दिद्र मिडाचार्य श्री पराङ्कुश- नाथयामुनमुनियतीश्वरप्रभृतीनां मतानुसारेण बालबोधनार्थं वेदान्तानु- सारिणी यतीन्द्रमतदीपिकाख्या शारीरक परिभाषा महाचार्यकृपावलम्बिना मया यथामति सङ्ग्रहेण प्रकाश्यते । 

अनुवाद – चेतन तथा अचेतन तत्त्वों से विशिष्ट श्रीमन्नारायण ही अद्वैत तत्त्व हैं । भक्ति एवं प्रपत्ति नामक साधनों से प्रसन्न होकर वे ही ( अपनी प्राप्ति में ) साधन बन जाते हैं । दिव्य वैकुण्ठलोक में रहकर वे ही सभी जीवों के लिए प्राप्य हैं । इस अर्थ का वेदान्तवाक्यों के आलोक में प्रतिपादन करने वाले व्यास, बोधायन, गुहदेव, भारुचि, ब्रह्मानन्द, द्रमिडाचार्य श्रीशठकोपसूरि, नाथमुनि, यामुनाचार्य तथा रामा- नुजाचार्य आदि के मतानुसार वेदान्तशास्त्र में प्रवेश पाने की इच्छा वाले बालकों के ज्ञानार्थं, वेदान्तचार्य का कृपापात्र मैं ( श्रीनिवासाचार्य ) वेदान्त ( उपनिषदों ) का अनुसरण करने वाली यतीन्द्रमत- दीपिका नामक शारीरक - परिभाषा का अपनी बुद्धि के अनुसार प्रणयन कर रहा हूँ । 

१. चिदचिद्विशिष्टाद्वैततत्त्वम् । 

यतीन्द्रमतदीपिकायां 

भा० प्र० - भगवान् नारायण ही तत्त्व हैं- महाभारत के मोक्षधर्मं नामक प्रक- रण में कहा गया है कि- 

- 

'तत्त्वं जिज्ञासमानानां हेतुभिः सर्वतोमुखैः । 

तत्त्वमेको महायोगी हरिर्नारायणः प्रभुः ॥' 

इस वाक्य के अनुसार स्पष्ट है कि तत्त्व एक ही है । श्लोक का अभिप्राय है कि सार्वभौम हेतुओं के आधार पर तत्त्वजिज्ञासा से विचार करने वाले विद्वानों को इसी निर्णय पर पहुँचना पड़ता है कि सम्पूर्ण जगत् के स्वामी महायोगी नारायण ही एक- मात्र तत्त्व हैं । न्यायनिबन्धनात्मिका शारीरक -मीमांसा में किया गया विचार ही इस श्लोक के पूर्वार्द्ध में निर्दिष्ट है । अत एंव एकतत्त्ववाद ही शारीरक - मीमांसा का अभिप्रेत अर्थ सिद्ध होता है । उसी तत्त्व को श्रीमन्नारायण शब्द से अभिहित किया गया है । यहां पर श्रीमन्नारायण को मूल में 'चिदचित्प्रकारकविशिष्टाद्वैतं तत्त्वम्' कहा गया है । 

विशिष्टाद्वैत शब्द का अर्थ - विशिष्टाद्वैत शब्द की व्युत्पत्ति इस प्रकार की है- 'द्वयोर्भावो द्विता । द्वितैव द्वैतम् । न द्वैतमद्वैतम् । विशिष्टञ्चेदमद्वैतं विशिष्टाद्वैतम् । वैशिष्ट्यश्च चिदचिदोः शरीरशरीरी भावसम्बन्धेन ।' कहने का अभिप्राय है कि शास्त्रों के अनेक वाक्य हैं, जो सम्पूर्ण जगत् को श्रीभगवान् का शरीर बतलाकर श्रीभगवान् को जगत् की आत्मा बतलाते हैं । जैसे – 'ऐतदात्म्यमिदं सर्वम्' यह छान्दोग्य श्रुति बतलाती है कि इस सम्पूर्ण जगत् की आत्मा परमब्रह्म है । 'यस्य आत्मा शरीरम्' अर्थात् यह जीवात्मा जिस परमात्मा का शरीर है । 'यस्य पृथिवी शरीरम्' जिसका पृथिवी शरीर है । 'य आत्मानमन्तरो यमात्मान वेद यस्यात्मा शरीरम्' अर्थात् जो परमब्रह्म इस आत्मा की अपेक्षा अन्तरङ्ग है, जिसे आत्मा नहीं जानती । आत्मा जिसका शरीर है । ‘जगत् सर्वं शरीरं ते ।' अर्थात् हे भगवन् (श्रीराम) ! यह सम्पूर्ण जगत् आपका शरीर है । 'तत्सर्वं वै हरेस्तनुः' सम्पूर्ण जगत् श्रीहरि का शरीर है । इस तरह सम्पूर्ण चेतनाचेतनात्मक जगत् परमब्रह्म का शरीर सिद्ध होता है । शरीर होने के कारण जगत् ब्रह्म का उसी तरह विशेषण हैं, जिस तरह हम लोगों का शरीर हम लोगों का विशेषण है । जिस तरह शरीर विशिष्ट स्वरूप को हम लोग 'मैं' 'मैं' इस रूप से अनुभव करते हैं, उसी तरह परमब्रह्म भी चेतनाचेतन विशिष्ट अपने स्वरूप को 'मैं' ( अहम् ) इस रूप से अनुभव करता है । अतएव वह 'अहम् बहु स्याम' इस प्रकार से सृष्टि के प्रारम्भ में सत्य संकल्प करता है । 

हम लोगों को चेतनाचेतनात्मक जगत् परमब्रह्म का शरीर नहीं प्रतीत होता है, क्योंकि हम लोग जिन प्रत्यक्ष एवं अनुमान प्रमाणों के आधार पर चेतनाचेतन पदार्थ को समझते हैं, उन प्रत्यक्ष एवं अनुमान प्रमाणों के द्वारा श्रीभगवान् को नहीं जाना जा सकता है । श्रीभगवान् तो शास्त्रकसमधिगम्य हैं । उनके विषय में प्रत्यक्ष एवं अनुमान प्रमाणों की गति नहीं है । परब्रह्म के प्रत्यक्ष एवं अनुमान का अविषय होनेप्रथमोऽवतारः 

के ही कारण प्रत्यक्ष एवं अनुमान के विषयभूत चेतनाचेतनात्मक जगत् परब्रह्म का शरीर नहीं प्रतीत होता है । परब्रह्म शास्त्रों के विषय हैं, अतएव शास्त्रों से सिद्ध होता है कि जगत् परब्रह्म का शरीर है और परब्रह्म जगत् की आत्मा हैं । 

श्रीभगवान् की प्रसन्नता के साधन - 'भक्तिप्रपत्तिभ्याम् ०' इत्यादि वाक्य से बतलाया गया है कि श्रीभगवान् ही जीवों के परम प्राप्य हैं । किन्तु श्रीभगवान् की प्राप्ति के साधन उनकी प्रसन्नता है । अपने प्रयासों द्वारा उनको प्राप्त करना कठिन है । वे जिस पर प्रसन्न हो जाते हैं उसको प्राप्त हो जाते हैं। काठकश्रुति कहती है – 'यमेवैष वृणुते तेन लभ्यः ।' अर्थात् जिसको परमात्मा अपना लेता है उसीको वह प्राप्त होता है । अतएव परमात्मा की प्राप्ति के लिए प्रयास न करके उसकी प्रसन्नता के लिए प्रयास करना चाहिए । श्रीभगवान् की प्रसन्नता के लिए दो साधन हैं- भक्ति एवं प्रपत्ति । इन दोनों से ही श्रीभगवान् प्रसन्न होते हैं और प्रसन्न होकर अपनी प्राप्ति का मार्ग प्रशस्त कर देते हैं । गीता में वे स्वयं कहते हैं- 

तेषां सततयुक्तानां भजतां प्रीतिपूर्वकम् । 

ददामि बुद्धियोगं तं येन मामुपयान्ति ते ॥' 

- 

अर्थात् जो जीव तैलधारावदविच्छिन्न स्मृतिसन्तान रूप प्रीतिपूर्वक सदा मेरे स्वरूप रूपैश्वर्यादि का चिन्तन किया करते हैं, उनको मैं ऐसी बुद्धि का योग दे देता हूँ कि वे मेरे सन्निकट में पहुँच जाते हैं । 

भगवान् ही जीवों के प्राप्य हैं- 'अप्राकृतदेशविशिष्टः' इत्यादि वाक्य से बतलाया गया है कि दिव्य श्रीवैकुण्ठलोक में रहने वाले श्रीभगवान् ही जीवों के लिए प्राप्य हैं । इसीलिए विष्णुसहस्रनाम में भीष्म कहते हैं- 'मुक्तानां परमागतिः ।' अर्थात् भगवान् ही मुक्त जीवों के लिए परम प्राप्य हैं । महर्षि बादरायण 'मुक्तोपसृत्य व्यपदेशाच्च' सूत्र में भी कहते हैं कि श्रुतियां बतलाती हैं कि परमब्रह्म मुक्तजीवों का प्राप्य है । इस अर्थ का वेदान्तवाक्यों के आलोक में प्रतिपादन करने वाले आचार्यों की नामावली का निर्देश ग्रन्थकार व्यास बोधायन इत्यादि वाक्य से करते हैं । 

यतीन्द्रमत-दीपिका का दूसरा नाम ग्रन्थकार ने शारीरक- परिभाषा बतलाया है । चेतनाचेतनात्मक जगत् परमब्रह्म का शरीर है, अतएव 'जगत् शरीरमस्ति अस्य' इस अर्थ में 'शारीरः ' पद बनता है । शारीर का अर्थ है परमात्मा । उस जगत् रूप शरीर वाले ब्रह्म का वर्णन करने के कारण 'शरीरं कायति = गायति = वर्णयति' इस अर्थ में शारीरक पद से वेदान्तशास्त्र का अभिधान होता है । इस तरह इस ग्रन्थ का दूसरा नाम वेदान्त- परिभाषा भी है । 

पदार्थसमुद्देशः 

सर्व पदार्थजातं प्रमाणप्रमेयभेदेन द्विधा भिन्नम् । प्रमाणानि त्रीण्येव । प्रमेयं द्विविधम्- द्रव्याद्रव्यभेदात् । द्रव्यं द्विविधम्- जडमजडं चेति । जडं च द्विविधम् - प्रकृतिः कालश्चेति । प्रकृतिश्चतुर्विंशतितत्वात्मिका । कालस्तु 

w 

यतीन्द्रमतदीपिकायां 

उपाधिभेदेन त्रिविधः । अजडं तु द्विविधम्-पराक् प्रत्यक् चेति । परागपि द्विधा - नित्यभूतिः धर्मभूतज्ञानं चेति । प्रत्यगपि द्विविधः - जीवेश्वर- भेदात् । जीवस्त्रिविधः - बद्धमुक्त नित्य भेदात् । बद्धोऽपि द्विविधः - बुभुक्षु- मुमुक्षुभेदात् । बुभुक्षुद्विविधः - अर्थकामपरो धर्मपरश्चेति । धर्मपरो द्विविधः – देवतान्तरपरो भगवत्परश्चेति । मुमुक्षुद्विविधः - कैवल्यपरो मोक्षपरश्चेति । मोक्षपरो द्विविधः - भक्तः प्रपन्नचेति । प्रपन्नश्च द्विविधः एकान्ती परमैकान्ती चेति । परमैकान्ती द्विविधः- दुप्तार्तभेदात् । 

- 

ईश्वरः पश्वधा - परव्यूहविभवान्तर्याम्यचवतारमेदात् । पर एकधा । व्यूहश्चतुर्धा - वासुदेवस ङ्कर्षणप्रद्युम्नानिरुद्धभेदात् । केशवादि व्यूहान्तर- मत्रैवान्तर्भवति । मत्स्यादयो विभवाः पुनरनन्ता । अन्तर्यामी प्रतिशरीर- मवस्थितः । अर्चावतारस्तु श्रीरङ्गवेङ्कटाद्रिहस्तिगिरियादवाद्विघटिका- चलादिषु सकलमनुजनयनविषयतां गतो मूर्तिविशेषः । अद्रव्यं तु सत्त्व- रजस्तमश्शब्दस्पर्शरूपरसगन्धसंयोगशक्ति भेदाद्दशधेव । 

अनुवाद - सम्पूर्ण पदार्थ समूह को दो भागों में विभक्त किया जाता है— प्रमाण एवं प्रमेय । प्रमाण तीन ही हैं । प्रमेय दो प्रकार के हैं- द्रव्य एवं अद्रव्य । द्रव्य दो प्रकार के होते हैं— जड़ एवं अजड़ । जड़ भी दो प्रकार के हैं— प्रकृति एवं काल । प्रकृति चौबीस तत्त्वों वाली हैं । काल तो उपाधि के भेद से तीन प्रकार का होता है । अजड़ भी दो प्रकार के होते हैं—पराक् एवं प्रत्यक् । पराक् भी दो प्रकार के होते हैं - नित्य विभूति एवं धर्मभूतज्ञान । प्रत्यक् भी दो प्रकार के हैं— जीव एवं ईश्वर । बद्ध, मुक्त एवं नित्य के भेद से जीव तीन प्रकार के होते हैं । बद्ध ( जीव ) भी दो प्रकार के होते हैं— बुभुक्षु एवं मुमुक्षु । बुभुक्षु जीव भी दो प्रकार के होते हैं—अर्थ एवं काम को चाहने वाले तथा धर्म को चाहने वाले । धर्मपरक जीव भी दो प्रकार के होते हैं -- देवतान्तरपरक एवं भगवत्परक । मुमुक्षु जीव भी दो प्रकार के होते हैं— कैवल्य चाहने वाले तथा मोक्ष चाहने वाले । मोक्षपरक जीव भी दो प्रकार के होते हैं - भक्त एवं प्रपन्न । प्रपन्नमुमुक्षु भी दो प्रकार के होते हैं- एकान्ती एवं परमै- कान्ती । परमैकान्ती जीव भी दो तरह के होते हैं - दृप्त एवं आर्त । ईश्वर के पाँच रूप हैं - पर, व्यूह, विभव, अन्तर्यामी एवं अर्चावतार । पर रूप से ईश्वर एक ही प्रकार का है । व्यूह रूप से वह चार प्रकार का है- वासुदेव, संकर्षण, प्रद्युम्न एवं अनिरुद्ध । केशव आदि जो द्वादश व्यूह हैं, उनका भी इन्हीं चार व्यूहों में अन्तर्भाव हो जाता है । विभव रूप से ईश्वर के मत्स्य आदि अनन्त भेद हैं । अन्तर्यामी रूप से ईश्वर सभी शरीरों के भीतर अन्तरात्मा रूप से विद्यमान है । अर्चावतार तो श्रीरङ्गम्, वेङ्कटाद्रि, हस्तिगिरि, यादवाद्रि, घटिकाचल आदि तत्तत् दिव्य देशों में सभी मनुष्यों द्वारा दर्शन किये जाने वाले रङ्गनाथ, वेङ्कटेश आदि मूर्तिविशेष को ही कहा जाता है । 

प्रथमोऽवतार: 

७ 

अद्रव्य तो दस प्रकार के ही हैं— सत्व, रजस्, तमस्, शब्द, स्पर्श, रूप, रस, गन्ध, 

संयोग तथा शक्ति । 

भा० प्र० - इस पदार्थ विभाग के द्वारा ग्रन्थकार ने यह स्पष्ट कर दिया है कि विशिष्टाद्वैत दर्शन में वैशेषिकाभिमत सप्तपदार्थी अथवा नैयायिकाभिमत षोडशपदार्थी को स्वीकार न करके द्विपदार्थी सिद्धान्त को स्वीकार किया जाता है । विशिष्टाद्वैत दर्शन के प्रख्यात व्याख्याता श्रीवेदान्तदेशिक ने भी पदार्थों का विभाग इसी प्रकार से करते हुए तत्त्वमुक्ताकलाप के जड़द्रव्यसर में कहा हैं- 

'द्रव्याद्रव्य प्रभेदान् मितमुभयविधं तद्विदस्तत्त्वमाहुः, द्रव्यं द्वेधा विभक्तं जडमजडमिति प्राच्यमव्यक्तकाली | अन्त्यं प्रत्यक् पराक् च प्रथममुभयधा तत्र जीवेशभेदात्, नित्या भूतिर्मतिश्चेत्यपरमिह जडामादिमां केचिदाहुः i' 

1 

इस श्लोक में वेदान्तदेशिक ने तत्त्व शब्द के द्वारा पदार्थ को बतलाकर कहा है कि पदार्थवेत्ताओं के अनुसार उसके दो भेद हैं- द्रव्य और अद्रव्य । द्रव्य के भी दो भेद हैं- जड़ और अजड । जड़ द्रव्य भी दो प्रकार के होते हैं—अव्यक्त एवं काल | अजड़ द्रव्य भी दो प्रकार के होते हैं - प्रत्यक् एवं पराक् । प्रत्यक् भी दो प्रकार के होते हैं— जीव एवं ईश्वर । पराक् भी दो प्रकार के होते हैं - नित्य विभूति एवं धर्मं- भूतज्ञान । इनमें नित्यविभूति को कुछ लोग जड द्रव्य के अन्तर्गत मानते हैं । तत्त्व- मुक्ताकलाप के इसी पदार्थ - विभाजन का विस्तृत रूप है यतीन्द्रगतदीपिकाकार का यह पदार्थों का समुद्देश। इस अनुच्छेद में कई पारिभाषिक शब्द आये हैं, उनका विवरण निम्न प्रकार का है- 

द्रव्य का लक्षण – उपादानत्व है । जो उपादान होता है वही द्रव्य कहलाता है । जिसकी अवस्थाएँ होती हैं वह उपादान कहलाता है । 'अवस्थाश्रयत्वम् उपा- दानत्वम् ।' वस्तु के आगन्तुक एवं अपृथक् सिद्ध धर्म को अवस्था कहते हैं । जो उपादान न हो उस वस्तु को अद्रव्य कहते हैं । 

जड — उस द्रव्य को कहते हैं, जो किसी ज्ञान का विषय बनने पर ही प्रकाशित हो । 

अजड - द्रव्य अपने प्रकाश के लिए प्रकाशकान्तर की अपेक्षा नहीं रखते हैं, वे स्वयम् प्रकाशित होते हैं । प्रकृति के चौबिस तत्त्व ये हैं- प्रकृति, महान्, अहङ्कार, पांच तन्मात्राएँ, पञ्चकर्मेन्द्रियाँ, पञ्चवज्ञानेन्द्रिय, मन एवं पचमहाभूत । 

प्रत्यक् द्रव्य — 'आत्मानं प्रति अवति' इस व्युत्पत्ति के अनुसार अपने लिए तथा स्वयम् प्रकाशित होते हैं । पराक् द्रव्य स्वयम्प्रकाश तो होते हैं, किन्तु वे अपने लिए प्रकाशित नहीं होते हैं । 'परस्मै अञ्चति' यह पराक् शब्द की व्युत्पत्ति है । अत एव - 'स्वस्मै भासमानत्वम्' तथा 'परस्मै भासमानत्वम्' क्रमशः प्रत्यक एवं पराक् के 

यतीन्द्रमतदीपिकायां 

लक्षण हैं । काल के औपाधिक भेद – भूत, वर्तमान तथा भविष्यत् हैं । नित्य विभूति वैकुण्ठलोक का एक नाम है । धर्मभूतज्ञान बुद्धि को कहते हैं । भोग को चाहने वाले जीवों को बुभुक्षु तथा मोक्ष को चाहने वाले जीवों को मुमुक्षु कहते हैं । 

कैवल्यपरक – वे जीव होते हैं, जो प्रकृति के बन्धन से विनिर्मुक्त होकर आत्मा- नुभव करना चाहते हैं । मोक्षपरक जीव संसार के बन्धन से मुक्त होकर परमानन्द- स्वरूप परब्रह्म का अनुभव करना चाहते हैं । 

प्रपन्न - जीव वे हैं, जो एकमात्र श्रीभगवान् को ही अपना रक्षक मानते हैं । ईश्वर के पांच रूपों का प्रतिपादन करते हुए आगम ग्रन्थों में कहा गया है- 

'मम प्रकाराः पञ्चेति प्राहुर्वेदान्तपारगाः । 

परो व्यूहश्च विभवो नियन्ता सर्वदेहिनाम् ॥ अर्चावतारश्च तथा दयालुः पुरुषाकृतिः । 

इत्येवं पञ्चधा प्राहुः मां रहस्यविदो जनाः ॥' 

अर्थात् रहस्यों के जानकार तथा वेदान्तशास्त्र के पारंगत विद्वान् मेरे निम्न प्रकार के पांच रूपों को बतलाते हैं – पर, व्यूह, विभव, अन्तर्यामी तथा दयालु एवं पुरुषाकार वाला अर्चावतार । तत्त्वत्रयकार भी ईश्वर के पाँच रूपों का प्रतिपादन करते हुए कहते हैं— 'ईश्वररूपञ्च – परव्यूहविभवान्तर्याम्यर्चावतारभेदेन पञ्चविधम्' ( तत्त्वत्रयम् ३।३४ ) । 

उद्दिष्टपदार्थानां लक्षणपरीक्षायाः प्रतिज्ञा 

एवमुद्दिष्टानामुद्देशक्रमेण लक्षणपरीक्षे क्रियेते । 

अनुवाद - उपर्युक्त प्रकार से निर्दिष्ट पदार्थों के निर्देश क्रम से उनका लक्षण तथा लक्षणों की परीक्षा की जा रही है । 

मा० प्र० - ऊपर के अनुच्छेद में पदार्थों का विस्तृत विभाग प्रस्तुत किया गया है । 

उद्देश पदार्थ – पदार्थों के नाम को गिनाना ही उद्देश कहलाता है- 'नाम्ना पदार्थसङ्कीर्तनम् उद्देशः ।' उद्देश के अन्तर्गत उनके स्वरूपादि की कोई भी चर्चा नहीं की जाती है, केवल उनका नाम गिना दिया जाता है । उपर्युक्त उद्दिष्ट पदार्थों के लक्षण तथा उन लक्षणों की परीक्षा की प्रतिज्ञा इस पंक्ति में ग्रन्थकार करते हैं— 

लक्षण पदार्थ- किसी भी वस्तु का असाधारण धर्म ही उसका लक्षण कहलाता है 'असाधारणघर्मो लक्षणम्' असाधारण धर्मं वह धर्म है, जो उससे भिन्न पदार्थों में न पाया जाय । उसी धर्म के द्वारा वह वस्तु स्वेतर समस्त वस्तुओं से भिन्न प्रतीत होती है । वस्तु का जो लक्षण किया गया है वह लक्षण ठीक है कि नहीं, इस प्रकार का विचार ही परीक्षा कहलाता है । परीक्षा के अन्तर्गत देखा जाता है कि इस लक्षण- वाक्य में कहीं कोई दोष तो नहीं है । निर्दुष्ट लक्षण ही परीक्षकों की गोष्ठी में समादृत होता है, अत एव लक्षणों की परीक्षा आवश्यकीय होती है । 

प्रथमोऽवतारः 

प्रमाणलक्षणम् 

तत्र - - प्रमाकरणं प्रमाणम् । प्रमाणं लक्ष्यम् । प्रमाकरणत्वं लक्षणम् । अनुवाद - प्रमा के करण को प्रमाण कहते हैं । इस वाक्य में लक्ष्य प्रमाण है तथा लक्षण प्रमाकरणत्व है । 

भार प्र० - जिसका लक्षण बतलाया जाता है, उसको लक्ष्य कहा जाता है तथा लक्ष्य पदार्थ का जो असाधारण धर्म होता है, उसे लक्षण कहा जाता है । 'असाधारण- धर्मो लक्षणम् ।' असाधारण धर्म वह होता है, जो लक्ष्यतावच्छेदक समनियत होता है । यहाँ लक्ष्य प्रमाण है, अतएव प्रमाण में लक्ष्यता है तथा लक्ष्यतावच्छेदक हुआ प्रमाणत्व, अतएव जहाँ-जहाँ प्रमाणत्व होगा वहाँ-वहाँ प्रमाकरणत्व अवश्य रहेगा । प्रकृत वाक्य में लक्ष्य प्रमाण है । प्रमाण का लक्षण है-प्रमा का करण होना । किसी भी 

वस्तु 

के अनेक कारण होते हैं । उन सभी कारणों के द्वारा कार्य किया जाता है । जैसे—घट के चक्र, चीवर, दण्ड, मृत्पिण्ड, कुलाल आदि अनेक कारण हैं और इन सभी कारणों से. घट निर्वर्तित होता है । किन्तु कार्य के सम्पादक कारणों में जो सर्वोत्कृष्ट कारण होता है, उसे ही करण कहते हैं । 'प्रकृष्टं कारणं करणम् ।' महर्षि पाणिनि ने करण को साधकतम कहा है- 'साधकतमं करणम्' अर्थात् जिसका प्रयोग होते ही शीघ्र ही कार्य पूर्ण हो जाय, उसे करण अथवा साधकतम कहते हैं । इस तरह सिद्ध है कि प्रमा के करण को प्रमाण कहते हैं । अर्थात् प्रमाण प्रमा का साधकतम है । 

प्रमालक्षणम् 

यथावस्थितव्यवहारानुगुणं ज्ञानं प्रमा । प्रमा लक्ष्यम् । यथावस्थित- व्यवहारानुगुणज्ञानत्वं लक्षणम् । ज्ञानं प्रमेत्युक्तं शुक्तिकायामिदं रजतमिति ज्ञानेऽतिव्याप्तिः । अत उक्तं व्यवहारानुगुणमिति । एवमपि तत्रैवाति- व्याप्तिः - श्रान्तिदशायामिदं रजतमिति व्यवह्रियमाणत्वात् । अत उक्तं यथावस्थितेति । यथावस्थितपदेन संशयान्यथाज्ञानविपरीतज्ञानव्यावृत्तिः । धर्मिग्रहणे मिथो विरुद्धानेकविशेष ( स्म ) स्फुरणं संशयः । यथा ऊर्ध्वता- विशिष्टे ( धर्मिणि ) स्थाणर्वा पुरुषो वेति ज्ञानम् । अन्यथाज्ञानं नाम धर्मविपर्यासः । यथा - कर्तृत्वेन भासमाने आत्मनि कुयुक्तिभिः कर्तृत्वस्य धान्तत्वोपपादनम् । विपरीतज्ञानं नाम धर्मिविपर्यासः । यथा - वस्तुनो वस्त्वन्तरज्ञानम् । 

। 

अनुवाद - जो वस्तु जैसी है, उसके उसी प्रकार के व्यवहार के अनुकूल जो ज्ञान होता है, उस ज्ञान को प्रमा कहते हैं । इस वाक्य में प्रमा लक्ष्य है तथा यथावस्थित- व्यवहारानुकूलज्ञानत्व उसका लक्षण है। ज्ञान को ही प्रमा मानने पर शुक्ति को देखकर यह रजत है, इस प्रकार का जो भ्रमज्ञान होता है, उसमें प्रमा की अतिव्याप्ति होने लगती, अतएव व्यवहार के अनुकूल ज्ञान को प्रमा कहा गया । किन्तु सीपी को 

१० 

1 

यतीन्द्रमतदीपिकायां 

रजत समझकर उसे उठाने आदि का व्यवहार होता है, अतः शुक्तिरजत-ज्ञानस्थल में प्रमा की अतिव्याप्ति रह ही गयी । इसीलिए यथावस्थित व्यवहार के अनुकूल ज्ञान को प्रमा कहा गया । यथावस्थित पद के प्रयोग के द्वारा प्रमा की संशय, अन्यथाज्ञान तथा विपरीतज्ञान, इन तीनों प्रकार के ज्ञानों से भिन्नता सिद्ध हो गयी । जहाँ पर किसी भी वस्तु में परस्पर विरुद्ध अनेक धर्म प्रतीत होते हैं, वह ज्ञान संशय कहलाता है । जैसे अन्धेरे में किसी ऊँची वस्तु को देखकर यह ठूंठा वृक्ष ( स्तम्भ ) है या कोई आदमी है, इस प्रकार के अनिश्चय गर्भ अनेक प्रकार के धर्म प्रतीत होने लगना ही संशय है । किसी वस्तु के धर्म को दूसरे प्रकार का समझना ही अन्यथाज्ञान है । जैसे कर्तारूप से आत्मा की प्रतीति होती है, फिर भी कुयुक्ति के द्वारा आत्मा के कर्तृत्व को भ्रमजन्य सिद्ध करना अन्यथाज्ञान है । किसी वस्तु को ही उल्टा समझ लेना विपरीत- ज्ञान है । जैसे भैंस को अश्व समझ लेना । 

भा० प्र० - प्रमा का लक्षण – सामान्यतः ज्ञान को दो भागों में विभक्त किया जा सकता है - प्रमा एवं अप्रमा। इस प्रमा को लक्षित करते हुए कहा गया है - 'यथा- वस्थितव्यवहारानुगुणं ज्ञानम् ।' किसी भी वस्तु को दो प्रकार से जाना जा सकता है, जो वस्तु जैसी है उसको ठीक-ठीक उसी प्रकार से जानना तथा उसको उस प्रकार का न जानकर उससे भिन्न प्रकार का अथवा भिन्न रूप से जानना । ग्रन्थकार का अभिप्राय यह है कि यदि ज्ञानमात्र को प्रमा माना जाय तो भ्रम भी एक प्रकार का ज्ञान ही है । अत एव वह भी प्रमा कहलाने लग जायेगा । यदि व्यवहार के अनुकूल ज्ञान को प्रमा कहा जाय तो भी जो व्यक्ति चाकचिक्य आदि दोषों के कारण सीपी को रजत समझ लेता है, वह उसे उठाने का व्यवहार भी करता है, अत एव वह ज्ञान भी व्यवहारानुगुण ज्ञान हुआ । फलतः भ्रमस्थल में ही पुनः प्रमा की अतिव्याप्ति होगी । इस अतिव्याप्ति को दूर करने के लिए कहा गया यथावस्थित व्यवहारानुकूल ज्ञान को प्रमा कहते हैं । सीपी रजत नहीं है। सीपी को सीपी समझकर व्यवहार करना ही यथा- वस्थित व्यवहारानुकूल ज्ञान कहलायेगा और इस प्रकार का ज्ञान ही प्रमा कहलाता है । संशयज्ञान, अन्यथाज्ञान तथा विपरीतज्ञान भी यथावस्थित व्यवहारानुकूल ज्ञान नहीं है । अतएव इनमें भी अब प्रमा की अतिव्याप्ति नहीं हो सकती है । 

संशयज्ञान - में वस्तु के स्वरूप का निर्णय नहीं हो सकने के कारण उसको अनेक प्रकार की प्रतीति होती है । जैसे अन्धकार में किसी ऊँचे आकार वाली वस्तु को देखकर मनुष्य को जब यह प्रतीत होने लग जाय कि यह क्या है ? कोई चोर तो नहीं खड़ा है ? या यह कोई स्तम्भ है ? इसी प्रकार के ज्ञान को संशयज्ञान कहते हैं । 

। 

अन्यथाज्ञान - में वस्तु का धर्म ही दूसरे प्रकार का प्रतीत होने लग जाता है । श्रुतियाँ आत्मा को स्वभावत: कर्तृत्व एवं ज्ञातृत्व आदि धर्मों से विशिष्ट बतलाती हैं । 'एष हि द्रष्टा श्रोता घ्राता रसयिता मन्ता बोद्धा कर्ता विज्ञानात्मा पुरुषः ' ( प्रश्नोपनिषत् ४।९ ) । श्रुति आत्मा के द्रष्टृत्व, श्रोतृत्व, घ्रातृत्व, आस्वादयितृत्व, 

प्रथमोऽवतारः 

११ 

मननकर्तृत्व, कर्तृत्व तथा ज्ञानाश्रयत्व आदि गुणों को बतलाती है । 'एष आत्मापहत पाप्मा विजरो विमृत्युरविशोकोऽवि जिघत्सोऽविपासः सत्यकामः सत्यसङ्कल्पः ।' यह छान्दोग्योपनिषद् की पुरुषविद्या की श्रुति जीव की स्वाभाविक गुणाष्टक सम्पन्नता को बतलाती है । प्रत्यक्षतः भी आत्मा के कर्तृत्व आदि गुणों को देखा जाता है । महर्षि बादरायण 'ज्ञोऽत. एव' ( शा० मी० २।३।१९ ) सूत्र में आत्मा के स्वाभाविक ज्ञातृत्व धर्म को बतलाते हैं; किन्तु कुछ दार्शनिक आत्मा के ज्ञातृत्व आदि धर्मों को अपनी कुयुक्तियों के बल पर भ्रमजन्य सिद्ध करने का प्रयास करते हैं। आत्मा में ज्ञातृत्व को भ्रान्तिजन्य जानना ही उनका अन्यथाज्ञान है । 

विपरीत ज्ञान - उसे कहते हैं, जहाँ पर किसी वस्तु को दूसरी वस्तु समझ लिया जाता है । अश्व को महिष समझ लेना विपरीतज्ञान है । जीव को ही ब्रह्म समझ लेना विपरीतज्ञान है | 

लक्षणस्य दोषत्रयम् 

लक्षणस्य त्रीणि दूषणानि सन्ति-अव्याप्तिरतिव्याप्तिरसम्भवश्चेति । लक्ष्यंकदेशे लक्षणस्यावर्तन मव्याप्तिः । लक्ष्यादन्यत्र वर्तमानत्वमतिव्याप्तिः । लक्ष्ये क्वाप्यवर्तनमसम्भवः । यथा-जीवो गुणत्रयवश्यः इत्युक्ते अव्याप्तिः, ज्ञानगुणक इत्युक्ते अतिव्याप्तिः, चक्षुविषयो जीव इत्युक्तेऽसम्भव एव । अत्रोक्तदूषणत्रयाभावात् प्रमालक्षणं सुस्थम् । 

अनुवाद - लक्षण में पाये जाने वाले तीन दोष हैं - अव्याप्ति, अतिव्याप्ति और असम्भव । लक्षण का समग्र लक्ष्य में समन्वित न होकर लक्ष्य के किसी अंशविशेष- मात्र में चरितार्थ होना ही उसका अव्याप्ति दोष है । लक्षण का लक्ष्य तथा लक्ष्य से भिन्न स्थल में भी समन्वित होने को उसका अतिव्याप्ति दोष कहते हैं । लक्षण का लक्ष्य के किसी भी अंश में समन्वित नहीं होने को असम्भव दोष कहते हैं । जैसे—जीव को गुणत्रय का वशवर्ती बतलाना अव्याप्तिदोषग्रस्त है । जीव को ज्ञानाश्रय बतलाना अतिव्याप्ति दोष से ग्रस्त है । जीव को चक्षुरिन्द्रिय का विषय बतलाना असम्भव दोष से ग्रस्त है । उपर्युक्त तीनों में से किसी भी प्रकार का दोष न होने के कारण यह प्रमा का लक्षण निर्दुष्ट है । 

भा० प्र० - 'गुणत्रयवश्यो जीवः' कहना इसलिए अव्याप्तिग्रस्त है कि केवल बद्ध जीव ही गुणत्रय ( प्रकृति ) के परतन्त्र होते हैं । मुक्त तथा नित्य जीव प्रकृति से परे होते हैं । अतएव मुक्त जीवों तथा नित्य जीवों में गुणत्रयवश्यता न होने के कारण यह जीव का अव्याप्त लक्षण है । ज्ञानाश्रयत्व जीव का इसलिए अतिव्याप्त लक्षण है कि जीव के ही समान ईश्वर भी ज्ञानाश्रय है । अतएव यह लक्षण जीव के ही साथ- साथ ईश्वर में भी समन्वित होता है । जीव का चाक्षुषत्व लक्षण असम्भव दोष से ग्रस्त है, क्योंकि जीव कभी चक्षुरिन्द्रिय का विषय बनता ही नहीं है। वह तो अती- न्द्रिय है । 'एषोऽणुरात्मा चेतसा वेदितव्यः' ( म० उ० ३।१।९ ) । श्रुति आत्मा को 

१२ 

यतीन्द्रमतदीपिकायां 

अणुपरिमाणक बतलाकर उसके अतीन्द्रियत्व का समर्थन करती है । अतएव चक्षु- विषयत्व किसी भी जीव में नहीं पाए जाने के कारण यह जीव का असम्भव लक्षण है । 

करणपदार्थविवेचनम् 

साधकतमं करणम् 1 अतिशयितं साधकं साधकतमम् । यस्मिन् सत्य- विलम्बेन ( कार्य ) ज्ञानमुत्पद्यते तदतिशयितमित्युच्यते । तेन प्रमाकरणं प्रमाणमिति सिद्धम् । 

1 

अनुवाद - साधकतम साधन को करण कहते हैं । कार्य जो सर्वोत्कृष्ट साधन होता है, उसे साधकतम कहते हैं । जिस साधन का प्रयोग होते ही कार्य हो जाता है, उसे अतिशयित अर्थात् सर्वोत्कृष्ट साधन कहते हैं । इस तरह प्रमा के करण को प्रमाण कहते हैं, यह सिद्ध हुआ । 

भा० प्र० – प्रमाण का लक्षण करते हुए ग्रन्थकार ने प्रमा के करण को प्रमाण कहा है । उपर्युक्त अनुच्छेद में प्रमा का विवेचन किया जा चुका है। अतएव यहाँ पर करण पदार्थ का निरूपण करते हुए उन्होंने बतलाया कि साधकतम को करण कहते हैं । अब प्रश्न है कि साधकतम किसे कहते हैं तो इसका उत्तर वे देते हैं कि कार्य के अतिशयित साधन ( हेतु ) को साधकतम कहते हैं । साधक शब्द से यहाँ पर सर्वोत्कृष्ट अर्थ में 'अतिशायने तमबिष्टनी' ( अष्टाध्यायी ५।३।५५ ) सूत्र से तमप् प्रत्यय होकर साधकतम शब्द बना है । इसका अर्थ है कार्य के सम्पादक अनेक साधनों में सर्वोत्कृष्ट साधन । इसीलिए कहा गया कि जिस साधन का प्रयोग होते ही अवि- लम्ब कार्य उत्पन्न हो जाय, उसे अतिशयित साधन कहते हैं । 

धर्मराजाध्वरोन्द्रकृत प्रमालक्षणखण्डनम् 

अनधिगतार्थं गन्तु प्रमाणमित्यादिकं तु तत्तद्वादिभिरेव निरस्तत्वाद- नादरणीयम् । 

अनुवाद - अज्ञात अर्थ का बोधक प्रमाण होता है, इत्यादि प्रमाण लक्षण तो विभिन्न वादियों के द्वारा ही खण्डित होने के कारण अनादरार्ह हैं । 

भा० प्र० - वेदान्तपरिभाषाकार-कृत प्रमा के लक्षण का खण्डन - 'अनधिगतार्थ- गन्तृप्रमाणम्' इस वाक्य का विग्रह इस प्रकार है- 'न अधिगतः अनधिगतः, अज्ञात इत्यर्थः । अनधिगतश्वासो अर्थः अनधिगतार्थः, अनधिगतम् अर्थं गच्छति यत् तत् ज्ञानं प्रमाणम् ।' यहाँ पर अनधिगत पद को अबाधित का भी उपलक्षण मानना चाहिए । प्रमाण शब्द में भी 'पूर्वं धातुरुपसर्गेण युज्यते पश्चात् प्रत्ययेन' इस नियम के अनुसार 'प्रमा' शब्द से 'ल्युट् च' ( अष्टाध्यायी ३।३।११५ ) सूत्र से भाव में ल्युट् प्रत्यय मानना चाहिए। इस तरह उक्त वाक्य का अर्थ यह हुआ कि अज्ञात एवं अबाधित विषयों के ज्ञान को प्रमा कहते हैं । इस वाक्य के द्वारा यतीन्द्रमतदीपिका- कार को वेदान्तपरिभाषाकार के— 'अनधिगताबाधित विषयज्ञानत्वम्' इस प्रमा के 

प्रथमोऽवतारः 

१३ 

लक्षण का खण्डन अभिप्रेत है । यतीन्द्रमतदीपिकाकार के अभिप्रेतार्थ को समझने के पूर्व वेदान्तपरिभाषाकार के उक्त लक्षण का अभिप्राय ठीक से समझना आवश्यक है । कुछ अद्वैती विद्वान् स्मृति को प्रमा नहीं मानते हैं । अतएव स्मृति में प्रमा की अतिव्याप्ति के वारण के लिए अनधिगत पद का लक्षण में सन्निवेश किया गया है । स्मृति तो अनुभूत अर्थ की ही हुआ करती है, अतः वह अधिगत अर्थविषयिणी है । किन्तु अज्ञातार्थमात्र के ज्ञान को प्रमा मानने पर शुक्ति में होने वाले रजत-भ्रमस्थल में लक्षण की अतिव्याप्ति होगी । शुक्ति-रजत में अतिव्याप्ति का वारण करने के लिए ही अबाधित पद को विषय का विशेषण बनाया गया । शुक्ति में होने वाला रजत- ज्ञान बाधित होता है, अत एव वह अबाधित विषय का ज्ञान नहीं है । फलतः अब शुक्तिरजत में लक्षण की अतिव्याप्ति नहीं होगी । यहाँ पर यदि कोई यह कहें कि अनधिगत विषयमात्र के ज्ञान को प्रमा मानने पर धारावाहिक बुद्धिस्थल में लक्षण की अव्याप्ति होगी । एक ही वस्तु का अनेक क्षणों तक 'अयम् घटः, अयम् घटः' इत्यादि प्रकार से होने वाले ज्ञानस्थल को धारावाहिकबुद्धिस्थल ज्ञान कहते हैं । ऐसे स्थल में अनेकक्षण - पर्यन्त ज्ञान की एक ही प्रकार की धारा प्रवाहित होती रहती है । यहाँ पर प्रथम क्षण में जो घटज्ञान होता है, द्वितीयादि क्षणों में भी वही घटज्ञान होता है, अत एव वह ज्ञान अनधिगत वस्तुविषयक न हो सकने के कारण प्रमा नहीं हो पायेगा । किन्तु धारावाहिकबुद्धिस्थल में होने वाले ज्ञान को अप्रमा नही माना जाता । फलतः यह अव्याप्त लक्षण होगा । तो इस आक्षेप का उत्तर देते हुए वेदान्तपरिभाषाकार कहते हैं कि यह दोष होना तो तव संभव है जब कि काल का साक्षात्कार हम नहीं मानते । जिस तरह नैयायिक नीरूप रूप का भी चाक्षुषत्व मानते हैं, उसी तरह हम नीरूप काल का भी चाक्षुष्प्रत्यक्ष स्वीकार करते 

। अतएव प्रथम क्षण में होने वाला 'अयम् घट: ' यह प्रत्यक्ष ज्ञान द्वितीय क्षण में होने वाले 'अयम् घट:' इस ज्ञान के पूर्व ही विनष्ट हो गया रहता है । इस तरह तृतीयादि क्षणों में होने वाले ज्ञान के विषय में भी समझना चाहिए । फलतः धारा- वाहिकबुद्धिस्थल में भी प्रत्येक क्षण में होने वाला ज्ञान नवीन नवीन ही होने के कारण अनधिगतार्थविषयक ही होता है, अधिगतार्थविषयक नहीं । अतएव उक्त लक्षण में अत्र्याप्ति दोष की शंका नहीं की जा सकती है । 

किन्तु वेदान्तपरिभाषाकार के इस लक्षण का खण्डन विभिन्न वादियों ने किया है। उन वादियों का कहना है कि प्रमा के इस लक्षण को अव्याप्ति दोष से रहित नहीं माना जा सकता, क्योंकि प्रत्यक्ष के द्वारा काल के सूक्ष्म भेदों का साक्षात्कार असम्भव है । सूक्ष्मकाल के भेदों का भी आकलन प्रत्यक्ष के द्वारा मानने पर 'नीलो- त्पलपत्रशतं मया समकालं भिन्नम्' इस प्रकार का यौगपद्याभिमान अनुपपन्न हो जायेगा । किञ्च किसी भी क्रिया में होने वाले वस्तु में क्रिया, उस क्रिया से विभाग, पूर्व संयोग का नाश तथा उत्तर संयोग की उत्पत्ति इन चारों क्रिया का यौगपद्याभि- 

४ म० 

१४ 

यतीन्द्रमतदीपिकायां 

मान भी असंभव होगा । अतः काल के सूक्ष्म भेदों का साक्षात्कार असंभव है । मूल के आदि पद से बौद्धाभिमत प्रमा लक्षण का भी खण्डन यहाँ अभिप्रेत है । 

विशिष्टाद्वैताभिमतप्रमाण संख्या 

तानि प्रमाणानि प्रत्यक्षानुमानशब्दाख्यानि त्रीण्येव । 

अनुवाद - वे प्रमाण प्रत्यक्ष, अनुमान और शब्द तीन ही हैं । 

1 

भा० प्र० - दार्शनिकों में प्रमाण-संख्या-विषयक मतभेद -- श्रीनिवासाचार्य ने पदार्थों का दो भेद किया— प्रमाण एवं प्रमेय । उन प्रमाणों की संख्या का निर्देश करते हुए वे कहते हैं कि प्रत्यक्ष, अनुमान तथा शब्द ये तीन ही प्रमाण हैं । एव शब्द के द्वारा यह सूचित किया गया है कि इन तीन प्रमाणों से अधिक अथवा कम प्रमाणों की संख्या नहीं स्वीकारी जा सकती है । प्रमाणों की संख्या के विषय में विचारकों का निम्न प्रकार का मतभेद है— चार्वाक केवल प्रत्यक्ष को ही प्रमाण मानते हैं बौद्ध एवं वैशेषिक प्रत्यक्ष एवं अनुमान, इन दो प्रमाणों को ही मानते हैं । सांख्य एवं विशिष्टाद्वैती प्रत्यक्ष, अनुमान और शब्द, इन तीन प्रमाणों को मानते हैं । नैयायिक प्रत्यक्ष, अनुमान, उपमान और शब्द, इन चार प्रमाणों को मानते हैं । प्राभाकर मीमांसक पाँच प्रमाणों को मानते हैं-प्रत्यक्ष, अनुमान, उपमान, शब्द और अर्था- पत्ति । भाट्ट मीमांसक तथा अद्वैती विद्वान् छह प्रमाणों को मानते हैं - प्रत्यक्ष, अनु- मान, उपमान, शब्द, अर्थापत्ति तथा अनुपलब्धि । पौराणिक आठ प्रमाणों को मानते हैं - प्रत्यक्ष, अनुमान, उपमान, शब्द, अर्थापत्ति, अनुपलब्धि, संभव एवं ऐतिह्य । इस प्रमाण-विषयक मतभेद को वेदान्तकारिका में इस प्रकार कहा गया है- 

'प्रत्यक्षमेकं चार्वाकाः कणादसुगतौ 

पुनः । 

अनुमानश्च तवापि सांख्याः शब्दश्च ते उभे ॥ 

न्यायैकदेशिनोऽप्येवमुपमानव 

केवलम् । 

अर्थापत्त्या सहैतानि चत्वार्याहुः प्रभाकराः ॥ 

अभाव षष्ठान्येतानि भाट्टा वेदान्तिनस्तथा । 

सम्भवैतिह्ययुक्तानि इति पौराणिका जगुः ॥' 

यतीन्द्रमतदीपिकाकार का अभिप्राय है कि वस्तुतः स्वतंत्र रूप से तीन ही प्रमाण हैं । तद्व्यतिरिक्त प्रमाणों का उन तीन प्रमाणों में ही अन्तर्भाव हो जाता है। प्रमाणान्तरों का इन तीन प्रमाणों में अन्तर्भाव का प्रकार ग्रन्थकार स्वयम् आगे प्रति- 

पादित करेंगे । 

प्रत्यक्षप्रमाणलक्षणम् 

तत्र साक्षात्कारिप्रमाकरणं प्रत्यक्षम् । अनुमानाविव्यावृत्त्यर्थं साक्षात्का- रीति । दुष्टेन्द्रियजन्यव्यावृत्त्यर्थं प्रमेति । 

.. अनुवाद - उन तीनों प्रमाणों में साक्षात्कारी प्रमा के करण को प्रत्यक्ष प्रमाण कहते हैं । प्रत्यक्षप्रमाण का अनुमानादि प्रमाणों से भेद सिद्ध करने के लिए साक्षात्-प्रथमोऽवतारः 

१५ 

कारी पद को प्रमा का विशेषण बनाया गया है। दूषित इन्द्रियों से उत्पन्न ज्ञान से प्रमा की भिन्नता सिद्ध करने के लिए प्रमा पद का प्रयोग किया गया है । 

भा० प्र० - यतीन्द्रमतदीपिकाकार प्रत्यक्षप्रमाण को साक्षात्कारी प्रमा का साधकतम बतलाते हैं । साक्षात्कारिणीप्रमा वह होती है, जो चक्षुरादि इन्द्रियों से उत्पन्न होती है । तर्कभाषाकार केशवमिश्र कहते हैं - 'साक्षात्कारिणी च प्रमा सैवो- च्यते या इन्द्रियजा' । अर्थात् विषयों के साथ इन्द्रियों का संबन्ध होने से जो ज्ञान उत्पन्न होता है, उसे साक्षात्कारी प्रमा कहते हैं। अनुमान और शब्द प्रमाण से भी प्रमा होती है, किन्तु वह साक्षात्कारिणी नहीं होती; अपितु वह अनुमिति प्रमा तथा शाब्दी प्रमा होती है । उन दोनों प्रमाओं से भिन्न प्रकार की प्रमा का साधकतम सिद्ध करने के लिए लक्षणवाक्य में साक्षात्कारी शब्द कहा गया है। ज्ञान दोषदूषित इन्द्रियों से भी उत्पन्न होता है । जैसे काचकामलादि दोष से दूषित चक्षुरिन्द्रिय से गृहीत उजला भी शंख पीला प्रतीत होता है । तिमिर तथा अङ्गुल्यवष्टम्भ आदि से दूषित चक्षुरिन्द्रिय से एक ही वस्तु दो दिखने लग जाती है । किन्तु इस प्रकार के ज्ञान को प्रमा नहीं कहा जा सकता है। ऐसे ज्ञानों से भी प्रत्यक्षप्रमाण जन्य ज्ञान की भिन्नता सिद्ध करने के लिए लक्षण में प्रमा पद का प्रयोग किया गया है । 

प्रत्यक्षस्य निर्विकल्पकं सविकल्पकमिति भेदद्वयनिरूपणम् 

तच्च प्रत्यक्षं द्विविधं - निर्विकल्पक सविकल्पकभेदात् । निर्विकल्पकं नाम गुणसंस्थानादिविशिष्ट प्रथमपिण्डग्रहणम् । सविकल्पकं तु सप्रत्यवमर्शं गुणसंस्थानादिविशिष्ट द्वितीयादिपिण्डग्रहणम् । उभयमप्येतद्विशिष्ट विषय- मेव । अविशिष्टग्राहिणो ज्ञानस्यानुपलम्भादनुपपत्तेश्च । 

अनुवाद - प्रत्यक्षप्रमाण दो प्रकार का होता है— निर्विकल्पक एवं सविकल्पक । गुण तथा संस्थान आदि से विशिष्ट एकजातीय द्रव्यों में प्रथम वस्तु का जो साक्षात्- कार होता है, उसे निर्विकल्पक प्रत्यक्ष कहते हैं तथा प्रत्यवमर्शपूर्वक गुणसंस्थानादि- विशिष्ट एकजातीय द्रव्यों में से द्वितीय आदि पिण्डों के साक्षात्कार जन्य ज्ञान को सविकल्पक प्रत्यक्ष कहते हैं । ये दोनों प्रकार के प्रत्यक्ष विशेषणविशिष्ट वस्तु का ही ग्रहण करते हैं । ये दोनों प्रकार के प्रत्यक्ष विशेषणविशिष्ट वस्तु का ही ग्रहण करते हैं, क्योंकि निर्विशेष वस्तु के ग्राहक ज्ञान की न तो उपलब्धि होती है और न तो उस प्रकार का ज्ञान उपपन्न ही हो सकता है । 

भा० प्र० – निर्विकल्पक प्रत्यक्ष से भी सविशेष वस्तु का ही ग्रहण होता है- निर्विकल्पक - प्रत्यक्षप्रमाण के विषय में विशिष्टाद्वैती विद्वानों की मान्यता अन्य दार्श- निकों की अपेक्षा भिन्न है । नैयायिक अद्वैती आदि मानते हैं कि निर्विकल्पकप्रत्यक्ष 

के 

* 

द्वारा सभी विशेषणों से शून्य वस्तु का ग्रहण है । अद्वैती विद्वान् तो उसे सन्मात्र का ग्राहक बतलाते हैं । विशिष्टाद्वैती विद्वानों का कहना है कि कोई भी ऐसा प्रत्यक्ष नहीं होता, जो सभी विशेषणों से रहित वस्तु का ग्रहण कर सके । सविकल्पकप्रत्यक्ष 

१६ 

यतीन्द्रमतदीपिकायां 

को तो सब लोग मानते है कि वह जाति आदि अनेक विशेषणों से विशिष्ट को 

वस्तु 

अपना विषय बनाता है, किन्तु निर्विकल्पकप्रत्यक्ष का भी विषय सविशेष वस्तु ही होती है । निर्विकल्पक प्रत्यक्ष में अनुभूत विशेषणों का ही तो प्रत्यवमर्श प्रतिसन्धान सविकल्पक प्रत्यक्ष में होता है । निर्विकल्पकप्रत्यक्ष में कुछ विशेषणों से रहित वस्तु का ग्रहण होता है, सभी विशेषणों से रहित वस्तु का नहीं। सभी विशेषणों से रहित वस्तु का ग्राहक कोई भी ज्ञान नहीं होता, यह देखा जाता है । जितने भी ज्ञान होते हैं, उनमें इदन्त्त्र एवं इत्थन्त्व अवश्य पाये जाते हैं । यह वस्तु यह है और ऐसी है इत्यादि रूप से ही हर प्रतीति होती है । संस्थान तथा आकार से रहित किसी भी वस्तु का साक्षात्कार होता ही नहीं हैं, यदि ऐसा भी प्रत्यक्ष होता तो उसकी उपलब्धि अवश्य होती । चूँकि ऐसे प्रत्यक्ष की उपलब्धि होती ही नहीं, अत एव इस प्रकार का ज्ञान योग्यानुपलब्धि पराहत है । साथ ही इन्द्रियार्थसन्निकर्षजन्य वस्तु का जो प्रथम प्रत्यक्ष होता है, वह सविशेषवस्तु-विषयक ही होता है, क्योंकि वह प्रत्यक्ष है । सविकल्पक प्रत्यक्ष के समान यह अनुग्राहक तर्क भी निर्विकल्पक प्रत्यक्ष के सविशेष- वस्तु-विषयता में साधक है । इस तरह साधकप्रमाणाभाव तथा बाधकप्रमाणों के सद्भाव से सिद्ध होता है कि कोई भी ज्ञान सभी विशेषणों से रहित वस्तु का ग्रहण नहीं करता । अतएव एक जाति की वस्तुओं में से जो प्रथम पिण्ड का साक्षात्कार होता है, उसे निर्विकल्पक प्रत्यक्ष कहते हैं तथा द्वितीयादि पिण्डों का जो ग्रहण होता है, उसे सविकल्पक प्रत्यक्ष कहते हैं । प्रथम पिण्ड ग्रहण में गोत्व आदि की अनुवृत्ताकारता नहीं प्रतीत होती और द्वितीय आदि रूप गोत्वादि की अनुवृत्ताकारता की प्रतीति होती है । यह भी गौ है, क्योंकि इसमें भी सास्नादिरूप गोत्व है । इस प्रकार से द्वितीयादि पिण्ड ( व्यक्ति ) के ग्रहण को इसलिए सविकल्प कहा जाता है कि प्रथम प्रतीति में अनुभूत वस्तु के संस्थान रूप गोत्व आदि की विशेषता का द्वितीयादि ग्रहण में निश्चय किया जाता है । इस तरह स्पष्ट है कि गोत्वादि की अनुवृत्ति की प्रतीति तथा प्रतीति का अभाव ही सविकल्पक एवं निर्विकल्पक शब्द का प्रवृत्तिनिमित्त है । प्रथम पिण्डग्रहण में गोत्वादि की अनु- वृत्ति की प्रतीति नहीं होती, अत एव वह ग्रहण निर्विकल्पक है । यदि प्रथम व्यक्ति गोत्व का ग्रहण नहीं माना जाय तो 

पिण्डों के ग्रहण में संस्थानादि- 

के ग्रहणकाल में अनुवृत्ति का ग्रहण न होने से फिर उसका ग्रहण द्वितीय आदि व्यक्तियों के ग्रहणकाल में नहीं हो सकता है । फलतः 'इयमपि गौः गोत्वावच्छिन्नत्वात् ।' यह प्रत्यवमर्श द्वितीयादि पिण्डग्रहण- काल में नहीं हो सकता है । अतः सिद्ध है कि निर्विकल्पकप्रत्यक्ष भी सविशेषवस्तु- विषयक ही होता है, निर्विशेषवस्तु विषयक नहीं । 

वस्तूनां ग्रहणप्रकारः 

ग्रहणप्रकारस्तु - आत्मा मनसा संयुज्यते, मन इन्द्रियेण इन्द्रियमर्थेन । इन्द्रियाणां प्राप्य प्रकाशकारित्वनियमात् । अतो घटाविरूपार्थस्य चक्षुरादी- 

प्रथमोऽवतार: 

१७ 

(चक्षूरूपे) न्द्रियस्य च सत्रिकर्षे सति अयं घटः पट इति चाक्षुषज्ञानं जायते । 

एवं स्पार्शनप्रत्यक्षावयोऽपि । 

अनुवाद – वस्तुओं का ग्रहण इस प्रकार होता है। आत्मा मन से संयुक्त होता है। मन इन्द्रियों से संयुक्त होता है और इन्द्रिय विषयों से संयुक्त होता है । क्योंकि इन्द्रियों का स्वभाव है कि वे अपने विषय को प्राप्त कर उनका प्रकाश अपने आश्रय के प्रति कर देती हैं। घट आदि विषय तथा चक्षु आदि इन्द्रियों का सन्निकर्ष ( सम्बन्ध ) होने पर यह घट है, यह पट है, इत्यादि चाक्षुषज्ञान होता है । इसी तरह स्पार्शन प्रत्यक्ष आदि भी होते हैं । 

सम्बन्धविचारः 

द्रव्यग्रहणे संयोगस्सम्बन्धः । द्रव्यगतरूपादिग्रहणे समवायानङ्गी- कारात् संयुक्ताश्रयणं सम्बन्धः । 

अनुवाद - द्रव्य के ग्रहण में संयोग नामक संबन्ध होता है तथा द्रव्य के रूप आदि के ग्रहण में संयुक्ताश्रय संबन्ध होता है, क्योंकि हम समवाय नामक सम्बन्ध को नहीं स्वीकारते हैं । 

I 

भा० प्र० - विशिष्टाद्वंतियों का सन्निकर्ष-विषयक विचार - नैयायिक विद्वान् छह प्रकार के सन्निकर्ष को स्वीकारते हैं-संयोग, संयुक्तसमवाय, संयुक्तसमवेतसमवाय, समवाय, समवेतसमवाय और विशेष्यविशेषणभाव । 

दो पदार्थों के बीच होने वाला ऐसा संबंध जो टूट सकता है, वह संयोगसंबंध कहलाता है । चक्षुरिन्द्रिय का घट के साथ संयोगसंबंध होता है। समवाय एक ऐसा संबंध है, जो टूट नहीं सकता है । रूप का शरीर के साथ समवायसम्बन्ध है, क्योंकि शरीर के बिना शरीर रूप नहीं रह सकता । रूपी द्रव्य में रूप समवायसम्बन्ध से रहता है । चक्षुरिन्द्रिय से संयुक्त घट के रूप का ग्रहण चक्षुरिन्द्रिय संयुक्तसमवाय- सम्बन्ध से करती है और चक्षुरिन्द्रिय से संयुक्त घट में समवायसंबंध से रहने वाले रूप में रूपत्व भी समवायसंबंध से रहता है; अतएव उसका ग्रहण संयुक्तसमवेत- समवायसम्बन्ध से होता है । शब्द आकाश का गुण है, गुण और गुणी में समवाय- सम्बन्ध होता है । न्यायसिद्धान्तानुसार आकाश एक है । कर्णकुहर में रहने वाली श्रोत्रेन्द्रिय भी आकाश ही है । अत एव उसमें शब्द समवायसम्बन्ध से विद्यमान है । श्रवणेन्द्रिय का शब्द के साथ समवायसम्बन्ध है । उस शब्द में शब्दत्व जाति भी समवायसम्बन्ध से रहती है । अतएव श्रवणेन्द्रिय द्वारा शब्दत्व जाति का जो साक्षा- त्कार होता है, वह समवेतसमवायसम्बन्ध से होता है । नैयायिकों का कहना है कि अभाव अपने आश्रय में विशेषण रूप से विद्यमान रहता है। पृथिवी पर घटाभाव है । इसका अर्थ है कि पृथिवी का विशेषण है घटाभाव । अतएव उस अभाव का जो प्रत्यक्ष होता है, उसमें विशेषणविशेष्यभाव रूप सम्बन्ध होता है । यही नैयायिकों के सम्बन्ध अथवा सन्निकर्षो का स्वरूप है । 

। 

१८ 

यतीन्द्रमतदीपिकायां 

यतीन्द्रमतदीपिकाकार इन सभी सम्बन्धों को न मानकर केवल दो सम्बन्ध मानते हैं - संयोग और संयुक्ताश्रय । इनका अभिप्राय है कि नैयायिकों के जो प्रथम पाँच सम्बन्ध हैं, उनमें दो ही सम्बन्ध प्रमुख हैं—संयोग और समवाय । यतीन्द्रमत- दीपिकाकार नैयायिकों के संयोग नामक संबंध को ज्यों का त्यों मान लेते हैं । वे समवाय को नहीं मानते, उसका एकमात्र कारण यह है कि महर्षि बादरायण ने स्वयम् शारीरक-मीमांसा के 'समवायाभ्युपगमाच्च साम्यादनवस्थिते: । ' ( २।२।१२ ) सूत्र में समवाय का खण्डन किया है। इस सूत्र का अभिप्राय यह है कि वैशेषिक दर्शन में समवाय को स्वीकारा जाता है । समवाय को सिद्ध करने के लिए वे कहते हैं कि जाति-व्यक्ति, गुण-गुणी, अवयव अवयवी आदि अयुतसिद्ध पदार्थों में विशिष्ट प्रतीति जिस सम्बन्ध के कारण होती है, उसका नाम समवाय है । इस तरह उनके अनुसार अयुतसिद्ध पदार्थों में जाति आदि का निर्वाहक समवायसम्बन्ध हुआ । किन्तु उन्हें यह सोचना चाहिए कि जिस तरह अयुतसिद्ध उपलब्धियों में जाति आदि का निर्वा- हक समवाय है, उसी तरह उस समवाय का भी निर्वाहक कोई न कोई हेतु होना चाहिए । उसका निर्वाहक जो हेतु होगा, उसके भी निर्वाहक हेतु की आकांक्षा होगी । इस तरह समवाय को स्वीकारने में उपर्युपरि अनन्तापेक्षकत्व रूप अनवस्था दोष है । अतएव वैशेषिकाभिमत समवाय को नहीं स्वीकारा जा सकता है । संयुक्तसमवाय, संयुक्तसमवेतसमवाय, समवेतसमवाय, इन तीन संबन्धों की जो वे पृथक् कल्पना करते हैं, उसका एकमात्र कारण है कि वे जाति को संस्थानादि से भिन्न मानते हैं तथा उसका प्रत्यक्ष भी मानते हैं, किन्तु उनकी संस्थानादि व्यतिरिक्त को जाति मानने की कल्पना अनुपलब्धि पराहत है । क्योंकि द्रव्यादिकों के साक्षात्कार में संस्था- नादि से व्यतिरिक्त जाति नामक पदार्थ का आज तक किसी ने साक्षात्कार नहीं किया है । अतएव उनकी जाति तथा उपर्युक्त तीनों सम्बन्ध भी अनादरणीय हैं । विशेष्य- विशेषणभाव रूप संबन्ध को मानना इसलिए प्रत्यक्ष में अनावश्यक है कि विशिष्टा- द्वैत दर्शन में अभाव को विशेषण रूप से स्वीकारा ही नहीं जाता; अपितु यहाँ अभाव को भावान्तर रूप माना जाता है । 

अब प्रश्न है कि तो फिर द्रव्य में अपृथसिद्ध संबंध से रहने वाले रूप आदि के प्रत्यक्ष में कौन-सा संबंध विशिष्टाद्वैती मानते हैं ? तो इसका उत्तर यह है कि उनके ग्रहण के लिए हम संयोगाश्रय संबंध मानते हैं, क्योंकि उन रूपादिकों के आश्रय रूपी आदि पदार्थ हैं और उनके साथ चक्षुरादि इन्द्रियों के साथ संयोग सम्बन्ध होता है । 

प्रत्यक्षस्यावान्तरभेदाः 

निर्विकल्पक सविकल्पक मिनं प्रत्यक्षं द्विविधम् - अर्वाचीनमनर्वाचीनं चेति । अर्वाचीनं पुनद्वविधम्-इन्द्रियसापेक्षं तदनपेक्षं चेति । तदनपेक्षं द्विविधम्- स्वयंसिद्धं दिव्यं चेति । स्वयंसिद्धं – योगजन्यम्, दिव्यं 

- भगवत्प्रसादजन्यम् । अनर्वाचीनं तु, इन्द्रियानपेक्षं नित्यमुक्तेश्वरज्ञानम् । अनर्वाचीनं प्रसङ्गादुक्तम् । एवं साक्षात्कारिप्रमाकरणं प्रत्यक्षमिति सिद्धम् । 

प्रथमोऽवतार: 

१९ 

अनुवाद - प्रत्यक्ष के दो भेद बतलाए गये हैं - निर्विकल्पक एवं सविकल्पक । उन दोनों के भी दो-दो भेद होते हैं-अर्वाचीन और अनर्वाचीन । अर्वाचीन के भी दो भेद होते हैं - इन्द्रिय सापेक्ष एवं इन्द्रिय निरपेक्ष । इन्द्रियनिरपेक्षप्रत्यक्ष भी दो प्रकार के होते हैं - स्वयंसिद्ध एवं दिव्य । स्वयंसिद्ध योग से उत्पन्न होता है तथा दिव्य प्रत्यक्ष भगवान् की कृपा से होता है । अनर्वाचीन प्रत्यक्ष तो इन्द्रिय निरपेक्ष ही होता है। नित्य, मुक्त जीवों तथा ईश्वर का ज्ञान अनर्वाचीन प्रत्यक्ष है । प्रत्यक्ष का प्रकरण होने से यहाँ अनर्वाचीन प्रत्यक्ष की चर्चा कर दी गयी है । इस तरह सिद्ध हुआ कि साक्षात्कारी प्रमा के करण को प्रत्यक्ष कहते हैं । 

भा० प्र० - यतीन्द्रमतदीपिकाकार विशिष्टाद्वैत दर्शन में प्रख्यात तथा अन्य दर्शनों में अचचित प्रत्यक्ष के कुछ विभागों की चर्चा करते हुए कहते हैं कि निर्वि- कल्पक एवं सविकल्पक, इन दोनों प्रत्यक्षों के दो-दो भेद होते हैं--अर्वाचीन और अनर्वाचीन । अर्वाचीन का अर्थ है जन्य; अनर्वाचीन का अर्थ है अजन्य । अनर्वाचीन प्रत्यक्ष नित्य-मुक्त जीवों को तथा सर्वज्ञ परमात्मा को होता है । नित्यमुक्त जीवों के अनर्वाचीन प्रत्यक्ष के विषय में सामश्रुति भी कहती है- 'सदा पश्यन्ति सूरयः' ईश्वर तो सर्वदा सभी विषयों का माक्षात्कार करता ही है । उसके साक्षात्कार में देश एवं काल का व्यवधान बाधक नहीं बनता है । 

स्मृतेः प्रत्यक्षेऽन्तर्भावः 

ननु यथावस्थितव्यवहारानुगुणं ज्ञानं प्रमेत्युक्तम्, एवश्व स्मृतेरपि यथावस्थितव्यवहारानुगुणज्ञानत्वेन प्रामाण्यात् स्मृतेरपि प्रमाणत्वेन परि- गणनाच्च त्रीण्येव प्रमाणानीति कथं प्रतिपाद्यत इति चेत्; उच्यते, स्मृतेः प्रामाण्याङ्गीकारेऽपि संस्कारसापेक्षत्वात्तस्याः प्रत्यक्ष मूलत्वान्मूलभूते प्रत्यक्षेऽन्तर्भाव इति न पृथक्प्रमाणत्वकल्पनम् । अतः प्रमाणानि त्रीण्येवेति सम्भवति । 

अनुवाद - प्रश्न उठता है कि यथावस्थितव्यवहार के अनुकूल ज्ञान को प्रमा कहते हैं, यह कहा गया है। स्मृति भी यथावस्थितव्यवहार के अनुकूल ही ज्ञान है, अतएव उसका भी प्रामाण्य स्वीकारा जाता है । फलतः स्मृति भी एक प्रमाण सिद्ध होती है । ऐसी स्थित में तीन ही प्रमाण हैं, यह प्रतिपादन ग्रन्थकार कैसे करते हैं ? तो इसका उत्तर है कि, यद्यपि हम स्मृति का प्रामाण्य स्वीकार करते हैं फिर भी, वह संस्कार सापेक्ष होती है । संस्कार पूर्वानुभूत वस्तु का ही होता है। स्मृति का मूल प्रत्यक्ष प्रमाण है; अतएव उसका अपने मूलभूत प्रमाण प्रत्यक्ष में अन्तर्भाव होता है । इस तरह स्मृति को उपर्युक्त तीन से अतिरिक्त प्रमाण नहीं माना जा सकता है । 

भा० प्र० - स्मृति के पृथक् प्रमाण की शंका और उसका खण्डन - इस अनुच्छेद में ग्रन्थकार स्मृति के पृथक प्रमाणत्व की शङ्का की उद्भावना करके उसका निरास करते हैं । प्रश्न यह है कि 'यदि पथावस्थितव्यवहार के अनुकूल ज्ञान को प्रमा कहा 

1 

२० 

यतीन्द्रमतदीपिकायां 

जाता है और उस प्रमा के साधकतम को प्रमाण कहा जाता है तो स्मृति को भी एक स्वतन्त्र प्रमाण मानना चाहिए, क्योंकि वह यथावस्थितव्यवहार के अनुकूल ज्ञान का जनक है । किश्व श्रुति स्पष्ट रूप से स्मृति को एक अलग प्रमाण बतलाती है । वह श्रुति है । 'स्मृतिः प्रत्यक्ष मैतिह्यमनुमानम्' ऐतिह्य शब्द से यहाँ पर शब्दप्रमाण कहा गया है । इस तरह इस श्रुति में चार प्रमाणों को बतलाया गया है— स्मृति, प्रत्यक्ष, शब्द तथा अनुमान । जिस तरह इस श्रुति में प्रोक्त प्रत्यक्ष, अनुमान एवं शब्द, इन तीनों प्रमाणों को विशिष्टाद्वैती स्वतन्त्र प्रमाण मानते हैं, उसी तरह स्मृति को भी उन्हें स्वतन्त्र प्रमाण मानना चाहिए ? इस शंका का समाधान यह है कि विशिष्टाद्वैत दर्शन में स्मृति को भी प्रमा का जनक माना जाता है । इस दर्शन में अद्वैती विद्वानों के समान उसे न तो अप्रमा का जनक माना जाता है और न तो भ्रम ही । किन्तु उसको स्वतन्त्र प्रमाण इसलिए नहीं माना जाता है कि विशिष्टाद्वैती उसका प्रत्यक्ष में ही अन्तर्भाव मानते हैं । स्मृति संस्कारजन्य ज्ञान का नाम है ! संस्कार पूर्वानुभूत वस्तुओं का होता है । जिन वस्तुओं का पहले प्रत्यक्ष किया जाता है, उसी का संस्कार पड़ता है। इस तरह स्मृति के मूल में प्रत्यक्ष विद्यमान रहता है । अतएव इस स्मृति का उसके मूलभूत प्रमाण प्रत्यक्ष में ही अन्तर्भाव कर दिया जाता है । 

स्मृतिनिरूपणम् 

स्मृतिर्नाम पूर्वानुभवजन्यसंस्कार मात्रजन्यं ज्ञानम् । तत्र चोबुद्ध- स्संस्कारों हेतुः । संस्कारोद्बोधश्च सदृशादृष्टचिन्ताद्याः स्मृतिबीजस्य बोधकाः, इत्युक्तप्रकारेण क्वचित्सदृशदर्शनाद्भवति, क्वचिददृष्टात् क्वचि- च्चिन्तया । आदिशब्देन साहचर्यस्यापि ग्रहणात् तेनापि भवति । सादृश्यजा यथा - देवदत्तयज्ञदत्तयोस्तदशयोर्देवदत्तदर्शनेन यज्ञदत्तस्मृतिः । द्वितीया यथा - यादृच्छिक कालान्तरदेशान्तरानुभूतश्रीरङ्गाविदिव्यदेशस्मृतिः । तृतीया यथा - चिन्त्यमाने सति श्रीवेङ्कटेशस्य कमनीयदिव्य मङ्गलविग्रहस्मृतिः । चतुर्थी तु-सहचरितयोर्देवदत्तयज्ञदत्तयोर्मध्येऽन्यतरदर्शनेन तदन्यतरस्मृतिः । सम्यगनुभूतस्य सर्वस्य स्मृतिविषयत्वनियमः । क्वचित्कालदेर्ध्यात् व्याध्या- दिना वा संस्कारस्य प्रमोषात् स्मृत्यभावः । 

अनुवाद – पहले किये गये अनुभवों से उत्पन्न जो संस्कार, उस संस्कारमात्र से होने वाले ज्ञान को स्मृति कहते हैं । स्मृति का कारण संस्कारों का उदबुद्ध ( जागृत ) होना है । संस्कार के उद्बोधकों को निर्दिष्ट करते हुए कहा गया है— सदृशादृष्ट- चिन्ताद्याः स्मृतिबीजस्य बोधका ।' अर्थात् सदृश, अदृष्ट, चिन्ता आदि ( साहचर्य ) स्मृति के बीज संस्कार के उदबोधक हैं । इस सूक्ति के अनुसार कही समान आकृति वाली वस्तु को देखकर संस्कार का उन्मेष हो जाता है, तो कही अदृष्टवशात्, तो कहीं चिन्तन करते-करते । मूल के आदि पद से साहचर्य का ग्रहण होता है, अतएव उसके द्वारा भी स्मृति उत्पन्न होती है। जैसे— देवदत्त एवं यज्ञदत्त सदृश हैं, उनमें से देवदत्त 

1 

प्रथमोऽवतारः 

२१ 

को देखकर उसके सदृश आकार वाले यज्ञदत्त की स्मृति हो जाती है। यह सादृश्य- जन्य स्मृति का उदाहरण है । दूसरे देश एवं दूसरे काल में अनुभव किये गये श्रीरङ्गम् आदि दिव्य देशों की अचानक स्मृति ( अदृष्ट ) वशात् द्वितीय प्रकार की स्मृति का उदाहरण है । चिन्तन करते-करते श्रीवेङ्कटेश भगवान् के मनोज्ञ दिव्य मङ्गलमय विग्रह की स्मृति का होना तीसरे प्रकार की स्मृति का उदाहरण है । एक साथ रहने वाले यज्ञदत्त एवं देवदत्त में से किसी एक को देखते ही दूसरे की स्मृति का हो जाना चौथे प्रकार की स्मृति का उदाहरण है । अच्छी तरह से अनुभव किये गये सभी विषयों का स्मरण होता है । कहीं-कहीं पर बहुत समय बीत जाने अथवा व्याधि आदि के कारण संस्कार का प्रमोष हो जाने से भी पूर्वानुभूत वस्तु का स्मरण नहीं होता है । 

स्मृति का स्वरूप 

भा० प्र० - प्रश्न उठता है कि प्रत्यक्ष तथा श्रुति समर्थित होने के कारण जिस स्मृति का प्रामाण्य स्वीकार किया जाता है, उस स्मृति का स्वरूप क्या है ? इस शंका का समाधान ग्रन्थकार 'स्मृतिर्नाम ०' इत्यादि वाक्य से करते हैं । पूर्वानुभूत वस्तुओं का जो बुद्धि में संस्कार पड़ जाता है, उस संस्कारमात्र से उत्पन्न ज्ञान को स्मृति कहते हैं । लक्षण - वाक्य में मात्र शब्द के प्रयोग से यह स्पष्ट किया गया है कि स्मृति का कारण केवल संस्कार है । उससे अतिरिक्त इन्द्रियार्थसन्निकर्ष की आवश्यकता नहीं होती । स्मृति के लिए संस्कार का उद्बोधमात्र अपेक्षित होता है । उस संस्कार के उद्बोधक चार हैं— सदृश, अदृष्ट, चिन्तन एवं साहचर्यं । 

सभी पूर्वानुभूत वस्तुओं का स्मरण क्यों नहीं होता है ? - इसका समाधान यह है कि सम्यक्तया अनुभूत सभी वस्तुओं के स्मरण होते हैं । जिन वस्तुओं के अनुभव का संस्कार प्रमुष्ट हो जाता है, उन्हीं का स्मरण नहीं होता । संस्कारों के प्रमोषक काल की दीर्घता, व्याधि आदि हैं। किसी अनुभव किये गये वस्तु का संस्कार बहुत समय बीत जाने पर समाप्त हो जाता है, पुनः उस वस्तु का स्मरण भी नहीं होता है । किव किसी ऐसी व्याधि के हो जाने पर भी पूर्वानुभूत वस्तुओं के संस्कार विनष्ट हो जाते हैं, जिससे बुद्धि में विकार पैदा हो जाय । 

विष्णुपुराण में भी स्मृति - विषयक प्रश्न का हृदयग्राह्य समाधान दिया गया है । प्रश्न है कि पूर्वजन्म में अनुभूत वस्तुओं का स्मरण क्यों नहीं होता है, इसका समाधान किया गया है कि- 

'प्रायणान्नरकक्लेशात् प्रसूतिव्यसनादपि । 

1 

पूर्वानुभूतप्राग्जन्म भोगामस्मृतिगोचराः ॥' 

अर्थात् मृत्यु के समय में अत्यधिक वेदना होती है, उससे उस जन्म में अनुभूत वस्तुओं के संस्कार विनष्ट हो जाते हैं । उससे भी बचे संस्कार नारकीय यातनाओं के सहने के काल में विनष्ट हो जाते हैं । उससे भी यदि पूर्वजन्मानुभूत वस्तुओं के 

२२ 

यतीन्द्रमतदीपिकायां 

संस्कार बच गये हों तो वे जन्मकाल में होने वाली वेदना से विनष्ट हो जाते हैं । क्योंकि जन्म एवं मरण काल में अत्यधिक कष्ट होता है । इसलिए पूर्वजन्म में अनुभूत वस्तुओं का स्मरण नहीं होता है । 

स्मृति के विषय में यह भी प्रश्न उठाया जाता है कि स्मृति के विषय पूर्वानुभूत विषय होते हैं । किन्तु वह पूर्वानुभूत वस्तुमात्र को ही अपना विषय बनाए इसमें क्या नियामक है ? तो इसका उत्तर यह है कि जो स्मृति जिस ज्ञान से उत्पन्न होती है, उस स्मृति का विषय भी उसके उत्पादक ज्ञान का ही विषय होता है । 

'या स्मृति- र्येन ज्ञानेनोत्पद्यते तद्विषयमेव सा गृह्णातीति नियम: ।' इस हेतुहेतुमद्भाव नियम के ही कारण वह पूर्वानुभूत विषयमान को अपना विषय बनाती है, क्योंकि उस स्मृति का हेतु भी उस पूर्वानुभूत वस्तु का ज्ञान ही होता है । 

प्रत्यभिज्ञादीनां प्रत्यक्षेऽन्तर्भावप्रकारः 

यथा स्मृतेः प्रत्यक्षेऽन्तर्भावः, एवं सोऽयं देवदत्त इति प्रत्यभिज्ञाया अपि प्रत्यक्षेऽन्तर्भावः । अस्मन्मते अभावस्य भावान्तररूपत्वात् तज्ज्ञान- स्यापि प्रत्यक्षेऽन्तर्भावः । भूतले घटात्यन्ताभावो भूतलमेव । घटप्रागभावो नाम मृदेव । घटध्वंसश्च कपालमेव । प्रायः पुरुषेणानेन भवितव्यमित्येत- दूहः । पुरः किसंज्ञकोऽयं वृक्ष इत्यनध्यवसायो ज्ञानं संशय उक्तः । एतयो- रपि प्रत्यक्षेऽन्तर्भावः । पुण्यपुरुषनिष्ठा प्रतिभाऽपि प्रत्यक्षेऽन्तर्गता । 

अनुवाद - जिस तरह स्मृति का प्रत्यक्ष में अन्तर्भाव होता है, इसी तरह 'यह वही देवदत्त है' इस प्रकार से होने वाली प्रत्यभिज्ञा का भी प्रत्यक्ष में अन्तर्भाव होता है । हमारे मत में अभाव भी भावान्तर रूप है, अतएव अभाव- ज्ञान का भी प्रत्यक्ष में अन्तर्भाव होता है । पृथ्वी पर घट का अत्यन्ताभाव पृथ्वी है । घट का प्रागभाव मृत्तिका ही है । घट का ध्वंस कपाल है । प्राय: इसे पुरुष होना चाहिए, इस प्रकार के ज्ञान को ऊह कहते हैं । इस सामने वाले वृक्ष का क्या नाम है ? इस प्रकार के अनिश्चयात्मक ज्ञान को संशय कहते हैं । इन दोनों का भी प्रत्यक्ष में अन्तर्भाव होता है । पुण्यवान् पुरुष में होने वाली प्रतिभा का भी प्रत्यक्ष में ही अन्तर्भाव होता है । 

भा० प्र०—उपर्युक्त अनुच्छेद में प्रत्यभिज्ञा आदि का प्रत्यक्ष में अन्तर्भाव बत- लाया जा चुका है कि स्मृति का प्रामाण्य है । उसको एक स्वतन्त्र प्रमाण नहीं माना जा सकता । स्मृति का प्रत्यक्ष में ही अन्तर्भाव होता है । स्मृति के समान प्रत्यभिज्ञा का भी अन्तर्भाव प्रत्यक्ष में हो जाता है । प्रत्यभिज्ञा संस्कार तथा सन्निकर्ष उभयजन्य होते हैं । 'सोऽयं देवदत्तः' यह वही देवदत्त है, यह ज्ञान प्रत्यभिज्ञा है। इस ज्ञान में दो प्रकार के ज्ञान का संयोग है । 'सः देवदत्तः' यह ज्ञान संस्कारजन्य ज्ञान है तथा 'अयं देवदत्तः' इन्द्रियार्थसन्निकर्षजन्य है । इस तरह अतीत देशकाल में दृष्ट वस्तु को वर्तमान देशकाल में देखकर जहाँ पर उसे पहचाना जाता है, उस ज्ञान को 

प्रथमोऽवतारः 

२३ 

प्रत्यभिज्ञा कहते हैं । बौद्ध दार्शनिक प्रत्यभिज्ञा की प्रामाणिकता नहीं स्वीकारते, किन्तु विशिष्टाद्वैत दर्शन में उसकी प्रामाणिकता स्वीकार की जाती है। चूँकि यह ज्ञान पूर्वानुभवजन्य संस्कार तथा वर्तमानकालिकसाक्षात्कारिप्रमा रूप होता है, अत एव इसका भी अपने मूलभूत प्रत्यक्षप्रमाण में ही अन्तर्भाव हो जाता है । अभाव के विषय में भी दार्शनिकों का मतभेद है । वैशेषिक विद्वान् अभाव को उसके आश्रय का विशेषण रूप मानकर उसका ग्राहक प्रत्यक्षप्रमाण को मानते हैं । अद्वैती विद्वान् अभाव का ग्राहक अनुपलब्धि प्रमाण को मानते हैं । विशिष्टाद्वैती अभाव को भावान्तर रूप मानते हैं । उनका कहना है कि अभाव चार प्रकार का होता है- प्रागभाव, प्रध्वंसाभाव, अन्योन्याभाव तथा अत्यन्ताभाव । घट का प्रागभाव मृत्पिण्ड -स्वरूप है, घट का प्रध्वंसाभाव कपाल-स्वरूप होता है । पट में घट का अन्योन्याभाव घट-स्वरूप है तथा पृथिवी पर घट का अत्यन्ताभाव पृथिवी स्वरूप है । इनका साक्षात्कार भावान्तर रूप से होने के कारण अभाव का प्रत्यक्ष में अन्तर्भाव होता है । ऊह तर्कापरपर्याय रूप है । उसमें भी ऊहित वस्तु का साक्षात्कार किये जाने के कारण उसका प्रत्यक्ष में अन्तर्भाव होता है । संशय के अन्तर्गत इन्द्रियसन्निकृष्ट वस्तु के स्वरूप का निर्णय किसी कारणवश नहीं हो पाता । वह कारण अन्धकार, अथवा देश एवं काल की विप्रकृष्टता आदि कुछ भी हो सकता है । जैसे अन्धकारस्थ वस्तु को देखकर यह संशय होता है कि यह क्या कोई आदमी है या खम्भा है ? इत्यादि । इस संशय का भी प्रत्यक्ष में ही अन्तर्भाव होता है । प्रतिभा किसी पुण्यात्मा के भीतर पायी जाती है । यह बुद्धि की तीव्रता रूप होती है अथवा मानसप्रत्यक्ष रूप होती है । विचारकों ने नवनवोन्मेषशालिनी बुद्धि को प्रतिभा कहा है । यह चूंकि मानसप्रत्यक्षात्मिका होती है, अतएव उसका भी प्रत्यक्ष में अन्तर्भाव होता है । 

यथार्थख्यातेः समर्थनम् 

यथार्थं सर्वविज्ञानमिति वेदविदां मतम् इत्युक्तत्वात् समाविप्रत्यक्षादि- ज्ञानं यथार्थमेव । अख्यात्यात्मख्यात्यनिर्वचनीयख्यात्यन्यथाख्यात्य सत्ख्या- तिवादिनो निरस्य सत्ख्यातिपक्षस्वीकारात् । सत्ख्यातिर्नाम ज्ञानविषयस्य सत्यत्वम् । तर्हि भ्रमत्वं कथमिति चेत्, विषयव्यवहारबाधाद् भ्रमत्वम् । तदुपपादयामः । पञ्जीकरणप्रक्रियया पृथिव्यादिषु सर्वत्र सर्वभूतानां विद्य- मानत्वात् अत एव शुक्तिकायां रजतांशस्य विद्यमानत्वाज्ज्ञानविषयस्य सत्यत्वम् । तत्र रजतांशस्य स्वल्पत्वात्तु न व्यवहार इति तद्बाधात्तज्ज्ञानं भ्रमः । शुक्त्यंश भूयस्त्वज्ञानात् भ्रमनिवृत्तिः । स्वप्नाविज्ञानं तु सत्यमेव । तत्तत्पुरुषानुभाव्यतया तत्तत्कालावसानान् रथादीन् परमपुरुषः सृजतीति हि श्रुत्याऽवगम्यते । पीतशङ्क इत्यादौ नयनवतिपित्तद्रव्यसम्भिन्ना नायनरश्मयश्शङ्कादिभिस्संयुज्यन्ते । तत्र पित्तगतपीतिमाभिभूतः शङ्खगत- शुक्लिमा न गृह्यते । अतस्सुवर्णानुलिप्तशङ्ख-वत्पीतश्शङ्ख इति प्रतीयते । 

२४ 

यतीन्द्रमतदीपिकायां 

सूक्ष्मत्वात्पीतिमा स्वनयननिष्क्रान्ततथा स्वेनंव गृह्यते । न त्वन्यैः । जपा- कुसुमसमीपर्वात स्फटिकमणिरपि रक्त इति गृह्यते । तज्ज्ञानं सत्यमेव । मरीचिकायां जलज्ञानमपि पश्चीकरणप्रक्रिया पूर्वोक्तवदुपपद्यते । पची- करणप्रक्रिया तुत्तरत्र वक्ष्यते । दिग्भ्रमोऽपि तथैव । दिशि दिगन्तरस्य विद्य मानत्वात्, अवच्छेदकमन्तरेण दिगिति द्रव्यान्तरानङ्गीकाराच्च । अलात- चक्रादौ तु अतिशेप्रघात् तदन्तरालाग्रहणात्तत्तद्देशसंयुक्ततत्तद्वस्तुन एव चक्राकारेण ग्रहणम् । तदपि सत्यमेव । दर्पणादिषु निजमुखादिप्रतीतिरपि यथार्था । दर्पणादिप्रतिहतगतयो नायनरश्मयो दर्पणादिग्रहणपूर्वकं निज- मुखादि गृह्णन्ति । तत्राप्यतिशे प्रयादन्तराला ग्रहणात्तथा प्रतीतिः । द्विचन्द्र- ज्ञानादावप्यङ्गुल्यवष्टम्भतिमिरादिभिर्नायनते जोगतिभेदेन सामग्रीभेदात् सामग्रीद्वयमन्योन्यनिरपेक्षं द्विचन्द्रग्रहणहेतुर्भवति । सामग्रीद्वयं पारमार्थि- कम् । तेन द्विचन्द्रज्ञानं भवति । अतः सर्वं विज्ञानं सत्यं सविशेषविषयश्व । निर्विशेषवस्तुनोऽग्रहणात् । 

अनुवाद - वेदज्ञों का सिद्धान्त है कि सभी ज्ञान सत्य होते हैं । इस सूक्ति के अनुसार भ्रमादि का प्रत्यक्ष ज्ञान यथार्थ ही है । क्योंकि अख्याति, आत्मख्याति, अनिर्वचनीयख्याति, अन्यथाख्याति तथा असत्ख्याति वादियों का खण्डन करके हम सत्ख्याति पक्ष को स्वीकार करते हैं । ज्ञान के विषय को सत्य मानना ही सत्ख्याति है । तो प्रश्न यह है कि भ्रमस्थलीय ज्ञान को आप भ्रम कैसे कहते हैं ? तो इसका उत्तर है कि चूंकि भ्रम के विषय के व्यवहार का बाध होता है। हम उसका प्रतिपादन करते हैं । पश्वीकरण प्रक्रिया के अनुसार सभी वस्तुओं- पृथिवी आदि सभी द्रव्यों में सभी द्रव्यों के विद्यमान रहने के कारण ही शुक्ति में रजतांश चूंकि विद्यमान रहता है, अतएव शुक्ति में प्रतीयमान ज्ञान का विषय रजत सत्य ही है । किन्तु शुक्ति में रज- तांश स्वल्प रहता है, अतः उसका रजत रूप से व्यवहार नहीं होता है । शुक्ति के अंश का भूयस्त्वज्ञान हो जाने से भ्रम की निवृत्ति हो जाती है । स्वप्न आदि का ज्ञान तो सत्य ही है। श्रुतियों से पता चलता है कि स्वप्नकाल में परमात्मा स्वप्न देखने वाले पुरुषमात्र से अनुभव किये जाने योग्य स्वप्नकाल - पर्यन्त ही रहने वाले रथ आदि की सृष्टि कर देता है । शंख पीला है इत्यादि प्रतीति-स्थल में नेत्र के पित्त द्रव्य से मिश्रित नेत्र की ज्योतियाँ शंख आदि से संयुक्त होती हैं। वहीं पित्त की पीतिमा से अभिभूत हो जाने के कारण शंख की शुक्लिमा की प्रतीति नहीं हो पाती है । इसी- लिए उजला भी शंख सुवर्णजटित शंख के समान पीला प्रतीत होता है । अपने नेत्र से निकलने के कारण तथा सूक्ष्म होने के कारण पीतिमा की प्रतीति केवल अपने को ही हो पाती है, दूसरों को नहीं । जपाकुसुम (ओड़हूल पुष्प ) के सन्निकटस्थ स्फटिक- मणि भी लाल प्रतीत होता है । वह ज्ञान भी सत्य ही है । मरु-मरीचिका में होने वाला जल का ज्ञान भी पञ्जीकरण-प्रक्रिया से पहले के समान ( शुक्तिरजत केप्रथमोऽवतारः 

२५ 

समान ) सिद्ध होता है । पश्वीकरण प्रक्रिया हम आगे बतलायेंगे । दिग्भ्रम में भी होने वाला ज्ञान सत्य ही है; क्योंकि एक दिशा में दूसरी दिशा विद्यमान रहती है । किव दिशा को द्रव्यान्तर न मानकर हम उसे अवच्छेदकमात्र मानते हैं। आलात- चक्र आदि में तो अत्यन्त शीघ्रता के कारण उसके अन्तराल का ग्रहण न हो सकने के कारण तत् तत् देशों से संयुक्त विभिन्न वस्तुओं की ही चक्र रूप से प्रतीति होती है । अत एव वह ज्ञान भी सत्य ही है । दर्पण आदि में होने वाली अपने मुख आदि की प्रतीति भी यथार्थ ही है; क्योंकि नेत्र की रश्मियों की गति दर्पण आदि से अवरुद्ध हो जाती है । अतएव वह दर्पण के ग्रहण- पुरस्सर अपने मुख आदि का ग्रहण कर लेती हैं । वहाँ भी ज्योति की गति अतितीव्र होने के कारण अन्तराल का ग्रहण नहीं हो पाता है । अतएव दर्पण में मुखादि की प्रतीति होती है । अङ्गुल्यवष्टम्भ अथवा तिमिर रोग के द्वारा नेत्र ज्योतियों के विभक्त हो जाने से चन्द्रमा आदि दो प्रतीत होते हैं । क्योंकि वहाँ दोनों की सामग्री भिन्न-भिन्न हो जाती है तथा परस्पर में निरपेक्ष रूप से वे दोनों सामग्रियों दो चन्द्रमा की प्रतीति का कारण बन जाती हैं। दोनों साम- ग्रियाँ सत्य हैं । इसीलिए दो चन्द्रमा का ज्ञान होता है। इस तरह सिद्ध हुआ कि सभी विज्ञान सत्य तथा सविशेषवस्तु-विषयक होते हैं; क्योंकि किसी भी ज्ञान के द्वारा निर्विशेष वस्तु का ग्रहण नहीं होता है । 

ख्याति पदार्थ और उसके भेद 

मा० प्र०—' धातूनामनेके अर्था:' इस सूक्ति के अनुसार धातुओं के अनेक अर्थ होते हैं । किन्तु ख्याति शब्द भ्रमज्ञान का वाचक है, यह सभी दार्शनिक मानते हैं । अन्धेरे में रस्सी को देखकर इसे सर्प समझ लेना भ्रम है । एक वस्तु को दूसरी वस्तु समझ लेना भ्रम है । इस भ्रमज्ञान की व्यवस्था करने के लिए तत्-तत् वादियों ने अपने-अपने वाद को तत् तत् नाम से अभिहित किये। जैसे – अख्याति, आत्मख्याति आदि । इन सभी ख्यातियों का संग्रह करते हुए कहा है- 

'आत्मख्यातिरसत्स्यातिरख्यातिः स्यातिरन्यथा । तथानिर्वचनख्यातिरित्येतत् 

ख्यातिपञ्चकम् ।।' 

अर्थात् प्रख्यात पाँच ख्यातियाँ हैं— आत्मख्याति, असत्ख्याति, अख्याति, अन्यथाख्याति तथा अनिर्वचनीयख्याति । विशिष्टाद्वैती विद्वान् इन पाँचों ख्यातियों का खण्डन करके यथार्थख्याति को स्वीकारते हैं । 

प्रकृत में यथार्थस्याति के समर्थन तथा ख्यान्तर का निरास करने के पूर्व ख्याति - पचक का स्वरूप संक्षेपतः स्पष्ट करना आवश्यक है- 

(१) आत्मख्याति -सौत्रान्तिक तथा वैभाषिक बौद्ध आत्मख्याति स्वीकार करते हैं । उनका कहना है कि जिस तरह इन्द्रियार्थसन्निकर्ष के बिना ही बुद्धि का प्रत्यक्ष होता है, उसी प्रकार बुद्धि रूप रजत का भी इन्द्रियार्थसन्निकर्ष के बिना ही साक्षात्कार होता है । संस्कार के सामर्थ्य के कारण विज्ञान ही रजत रूप होकर नेत्र- 

२६ 

यतीन्द्रमतदीपिकायां 

सम्मुख रजत रूप से गृहीत होता है । अत एव 'यह रजत नहीं है' इस बाधक ज्ञान के उत्पन्न होने पर उसके सामने होने मात्र का निषेध होता है, रजत का नहीं । धर्मी तथा धर्म दोनों के निषेध की कल्पना करने की अपेक्षा उसके पुरोवर्तित्व रूप धर्म का ही निषेध मानने में लाघव है । विज्ञानवादी बौद्ध विज्ञान को ही आत्मा मानते हैं, अतएव इनके द्वारा चर्चित ख्याति को आत्मख्याति कहते हैं । विज्ञानात्मा ही रजता- कार होता है और उसका पुरोवर्तित्व ही भ्रम है । 

( २ ) असत्ख्याति - सर्वशून्यवादी माध्यमिक बौद्ध असत्ख्यातिवाद को स्वीकार करते हैं । उनके अनुसार विज्ञान असत् का ही प्रकाशक है, अतएव विज्ञान का असत्पक्षपातित्व नियम बनता है । सभी सत्ख्यातिवादी प्रकाशमानता मात्र को ही वस्तुसत्ता स्वीकारते हैं । ऐसी स्थिति में जब सभी भासमान हैं तो सभी की सत्ता स्वीकार करनी पड़ेगी। इस दोष से बचने के लिए असत्ख्याति से भिन्न कोई भी मार्ग नहीं है, यह माध्यमिक बौद्धों का कहना है । 

यह 

( ३ ) अख्याति - प्रभाकर गुरु के मत से भ्रमज्ञान के लिए अख्याति पद का प्रयोग किया जाता है। उनका कहना है कि जब हम शुक्ति को देखकर 'इदं रजतम्' प्रयोग करते हैं तो इस ज्ञान में दो ज्ञान होते हैं - एक 'इदम्' तथा दूसरा 'रजतम्' । इनमें पहला ज्ञान प्रत्यक्ष है और दूसरा स्मरण । इन दोनों ज्ञानों तथा इन दोनों ज्ञानों के विषयों का ठीक-ठीक विवेकख्याति न हो सकने के कारण भ्रमत्व का व्यव- हार और प्रवृत्ति आदि होते हैं । अख्याति ( विवेक का ज्ञान न होना ) ही भ्रम का कारण है, संसर्ग नहीं । यदि संसर्ग को भ्रम का हेतु मान लिया जाय तो कौन-सा विज्ञान ठीक है और कौन-सा ठीक नहीं है, इसका कोई भी निश्चय नहीं हो पायेगा । 

( ४ ) अन्यथाख्याति - वैशेषिक तथा नैयायिक भ्रमस्थल में अन्यथाख्याति स्वीकार करते हैं । उनका कहना है कि सीपी को सीपी न समझकर उसे चांदी ही समझ लेना अन्यथाख्याति है । चांदी किसी दूसरे स्थान पर रहती है । तदात्म्य सम्बन्ध से जब ज्ञान लक्षण की प्रत्यासत्ति होती है, तब सीपी में अलौकिक चाक्षुष्प्रत्यक्ष से चांदी की प्रतीति होती है । यही अन्यथाख्याति का स्वरूप है । 

(५) अनिर्वचनीयख्याति - अद्वैती विद्वान् भ्रमस्थल में अनिर्वचनीयख्याति स्वीकार करते हैं । उनका कहना है कि शुक्ति में प्रतीयमान रजत न तो सत् है और न तो असत् । क्योंकि यदि वह सत् होता तो उसका बाध नहीं होता, किश्व यदि वह रजत असत् होता तो उसकी प्रतीति उसी तरह नहीं होती, जैसे शशकशृङ्ग की प्रतीति नहीं होती है । इस तरह वह भ्रमस्थल में प्रतीयमान रजत सत् एवं असत् इन दोनों शब्दों से अनिर्वचनीय है । वह अनिर्वचनीय रजत ही शुक्तिकावच्छिन्न चैतन्य में विवर्तित होता है । 

विशिष्टाद्वैत दर्शन में इन पाँचों में से कोई भी ख्याति नहीं स्वीकार करके यथार्थख्याति स्वीकार की गयी है । उसका स्वरूप निम्न प्रकार का है । 

प्रथमोऽवतारः 

२७ 

(६) यथार्थख्याति - श्रमज्ञान के विषय को सत्यता का स्वीकार ही यथार्थ - ख्याति कहलाता है । विशिष्टाद्वैत दर्शन पूर्णरूप से वैदिक दर्शन है । इस दर्शन के अनुयायी अपनी सारी मान्यताओं का आधार वैदिक वाक्यों को मानते हैं । छान्दो- ग्योपनिषद् की आत्मविद्या प्रकरण में त्रिवृत्करण प्रक्रिया की चर्चा आयी है । 'तेषां त्रिवृतं त्रिवृतं करणानि ।' इस तरह सृष्ट्युन्मुख परमात्मा सृष्टि के प्रारम्भ में पृथिवी, जल एवं तेज की सृष्टि करके उनके त्रिवृत्करण का सत्य संकल्प करता है । परमात्मा के इस त्रिवृत्करण का सत्य संकल्प ही पञ्चीकरण प्रक्रिया का मूल है । पञ्चीकरण प्रक्रिया के अनुसार सभी द्रव्यों में सभी द्रव्य मिले हैं । फिर भी स्वांशभूयस्त्व के कारण तत् तत् द्रव्यों का तत् तत् नामों से व्यपदेश होता है । तत्-तत् नाम्ना व्यपदेश में भूयस्त्व न्याय का महत्त्व महर्षि बादरायण भी ब्रह्मसूत्रों में देते हैं । 

इस पञ्चीकरण-प्रक्रिया के अनुसार शुक्ति में विद्यमान रजत ही प्रतीत होता है । इसलिए शुक्ति में रजत की प्रतीति यथार्थ ही है । इसको भ्रम इसलिए कहते हैं कि शुक्ति में विद्यमान रजत के व्यवहार का बाध होता है । उस रजत के द्वारा आभूष- णादि नहीं बनाए जातें हैं । इसलिए जब शुक्ति के भूयस्त्व का ज्ञान हो जाता है तो उस भ्रम का बाध हो जाता है । अतएव भ्रमस्थल में यथार्थख्याति ही होती है । 

खण्डन — यथार्थ - यथार्थख्याति के आलोक में उपर्युक्त पञ्चख्यातियों का ख्यातिवादी उपर्युक्त पांचों ख्यातियों का खण्डन करके यथार्थख्याति का समर्थन करते हैं । श्रीभाष्यकार ने ख्यातियों के खण्डन का दिनिर्देश करते हुए कहा कि ख्यात्यन्तर को स्वीकार करने वाले अन्यथाख्याति के चपेट में आ ही जाते हैं । असत्ख्यातिवादी माध्यमिक को भी सारी प्रतीतियाँ सत् रूप से ही होती है, न कि असत् रूप से । असत् रूप से प्रतीतियों को मानने पर भ्रम तथा उसके बाघ का कोई प्रश्न ही नहीं उठता है । विज्ञानात्मवादी योगाचारों को तो विज्ञानात्मा की ही विज्ञानत्व रूप से प्रतीति न होकर वही प्रपश्व रूप से प्रतीत होता है । अतएव वे भी अन्यथाप्रतीति की चपेट में आ ही गये । अख्याति का अर्थ है ख्याति का अभावा- विवेक 

गुण होना । अर्थात् विशिष्ट ज्ञान का अभाव । अन्यथाख्यातिवादियों के ही मत में सर्वप्रथम 'इदं रजतम्' इस भ्रमस्थल में 'इदम् ' रूप से शुक्ति का ज्ञान होता है, इसके बाद वहाँ रजत का स्मरण होता है । 'इदं रजतम्' यह विशिष्ट ज्ञान प्रत्यक्ष एवं स्मरण ज्ञान उभयज्ञानमूलक है। अख्यातिवादी प्राभाकर मीमांसकों के मत में तो दूसरे का विशेषण दूसरे के विशेषण रूप से प्रतीत होता है तथा दो ज्ञान एक ज्ञान के रूप में प्रतीत होता है । असत्ख्यातिवादियों के मत में सभी ज्ञान भ्रमात्मक हैं। क्योंकि असत् वस्तुएँ सत् रूप से प्रतीत होती हैं । अनिर्वचनीयख्यातिवादी शुक्ति- रजतस्थल में अनिर्वचनीय रजत की उत्पत्ति स्वीकार कर लेते हैं । किन्तु वे यह नहीं बतलाते हैं कि उस अनिर्वचनीय रजत का कारण क्या है ? रजत की प्रतीति को 

२८ 

यतीन्द्रमतदीपिकायां 

उसका कारण इसलिए नहीं माना जा सकता कि रजत ही उस प्रतीति का विषय है, अतएव रजत की उत्पत्ति के पूर्व वह नहीं हो सकती है । किन्तु कारण कार्य से पहले होता है, यह नियम है । यह कहना तो अत्यन्त उपहासास्पद है कि निर्विषयिणी प्रतीति ही उस रजत को उत्पन्न करके पुनः उस रजत को ही अपना विषय बनाती है । इन्द्रियों के दोष को उसका उत्पादक इसलिए नहीं माना जा सकता कि वह पुरुषाश्रित है, वह विषयगत कार्य का उत्पादक नहीं हो सकता है । इन्द्रियां तो ज्ञान के करण हैं, अतएव वे रजत के कारण नहीं बन सकतीं । दूषित इन्द्रियों को भी उस अनिर्वचनीय रजत का जनक नहीं कहा जा सकता, क्योंकि वे भी ज्ञान में विशेषता ला सकते हैं, विषय में नहीं । इस तरह अनिर्वचनीयख्याति भी उपपन्न नहीं हो सकती है । हाँ, अख्याति - पक्ष में स्वारस्य भवश्य है, किन्तु इस पक्ष में यह दोष है कि नैयायिक भ्रमस्थल में प्रत्यक्षमात्र नहीं मानकर वहाँ प्रत्यक्ष एवं स्मरण दो ज्ञानों का सद्भाव मानते हैं । इसलिए वस्तुतः यथार्थख्याति ही स्वीकार की जानी चाहिए । प्रतीयमान विषय की सत्यता ही सत्ख्याति है । इस सत्ख्याति का समर्थन उपनिषदों की त्रिवृत्करण प्रक्रिया अथवा पश्वीकरण प्रक्रिया, जो सभी दार्शनिकों को मान्य है, के अनुसार होता है । 

स्वाप्न ज्ञान की प्रामाणिकता - स्वाप्न ज्ञान के विषय में विचारकों के विविध विचार है । कोई स्वाप्न ज्ञान को मिथ्या मानता है, कोई निरालम्बन तो कोई अनि- वंचनीय | किन्तु विशिष्टाद्वैत दर्शन में स्वप्न को सत्य माना जाता है । बृहदारण्य- कोपनिषद् की श्रुति कहती है- 'न तत्र रथा न रथयोगा न पन्थानो भवन्ति । अथ रथान् रथयोगान् पथः सृजते । न तत्राऽऽनन्दामुदः प्रमुदो भवन्ति । अथानन्दान् मुदः प्रमुदः सृजते । न तत्र वेशान्ताः पुष्करिण्यः स्रवन्त्यो भवन्ति, अथ वेशान्तान् पुष्करिण्यः स्रवन्त्यः सृजते । स हि कर्ता' ( बृ० उ० ६ | ३ | १० ) । अर्थात् स्वप्न में न रथ रहते हैं, न घोड़े, न मार्ग, किन्तु परमात्मा रथ, घोड़े तथा मार्गों की सृष्टि कर देता है । वहीं आनन्द, मोद एवं प्रमोद नहीं रहते हैं, किन्तु परमात्मा उन सबों की सृष्टि कर देता है । वहाँ न भवन होते हैं, न पुष्करिणियां और न तो निर्झर, किन्तु परमात्मा इन सभी की सृष्टि कर देता है । वही जगत् का कर्ता है।' इस श्रुति से स्पष्ट है कि परमात्मसृष्ट स्वापकालिक विषय भी उसी प्रकार सत्य हैं, जिस तरह जाग्रत्- कालिक अनुभूयमान विषय | 

परमात्मा ही स्वाप्नकालिक विषयों की सृष्टि का कारण है, क्योंकि जीवों द्वारा किये गये कुछ ऐसे भी पुण्य-पाप कर्म होते हैं, जिनके फल का अनुभव जाग्रत्काल में नहीं किया जा सकता है । अत एव परमात्मा स्वप्नकाल में ऐसी वस्तुओं की सृष्टि कर देता है कि वह ( स्वप्न देखने वाला ) जीवमात्र ही इन वस्तुओं से उत्पन्न सुख- दुःख का अनुभव कर पाता है, दूसरा कोई नहीं । चूंकि वे स्वप्नकाल में ही उत्पन्न होते हैं, अत एव स्वप्नकाल - पर्यन्त ही रहते हैं । स्वाप्न पदार्थों की सत्यता का समर्थन कठोपनिषद् की — 'य एषु सुप्तेषु जार्गांत कामं कामं पुरुषो निमिमाणः ' 

प्रथमोऽवतारः 

२९ 

( कठोपनिषद् २५८ ) श्रुति भी करती है । ब्रह्मसूत्रकार भी शारीरक-मीमांसा के तीसरे अध्याय के दूसरे पाद के प्रथम एवं द्वितीय सूत्रों में स्वाप्न-पदार्थों के स्रष्टृत्व की आशङ्का करके 'मायामात्रं तु कात्स्न्र्त्स्न्येनानभिव्यक्तस्वरूपत्वात् ।' इस सूत्र के द्वारा बतलाते हैं कि परमात्मा ही अपने सत्यसङ्कल्प मात्र से उन आश्चर्यकारी वस्तुओं की सृष्टि कर देते हैं । अतएव स्वप्नकाल में तत् तत् जीवों द्वारा अनुभूयमान पदार्थ भी सत्य ही है । 

'पीतः शङ्खः ' इस प्रतीति की सत्यता - जिस व्यक्ति को पीलिया रोग हो जाता है, उसको उजला भी शंख पीला प्रतीत होता है । उसका कारण यह है कि उसकी आँखों की ज्योति निकलते समय पित्त द्रव्य की पीतिमा से संभिन्न हो जाती है । अतएव शंख की धवलिमा उस पित्तगत पीतिमा से अभिभूत होने के कारण उस व्यक्ति को उजला भी शंख पीला प्रतीत होता है । वह अपनी ही आंखों से निकलने तथा अत्यन्त सूक्ष्म होने के कारण अपने मात्र से गृहीत होता है, दूसरों को उस पित्त की पीतिमा नहीं प्रतीत होती है । अतएव उसको पीले शंख की होने वाली प्रतीति भी सत्य ही है । 

मर-मरीचिका में जल- ज्ञान की सत्यता - मरु-मरीचिका में भी जल की जो प्रतीति होती है, वह भी प्रतीति सत्य ही है, क्योंकि पञ्चीकरण प्रक्रिया के अनुसार सूर्य की किरणों में भी जलांश विद्यमान रहता ही है । 

विग्भ्रम की सत्यता - कभी-कभी ऐसा होता है कि पूर्व दिशा में जाते हुए मनुष्य को भ्रम होता है कि मैं पश्चिम दिशा में जा रहा हूँ। यह ज्ञान भी सत्य ही है, क्योंकि एक दिशा में दूसरी दिशा विद्यमान रहती है । उदाहरणार्थ एक यज्ञशाला के बाहर चारों ओर एक - एक पुरुष खड़े हैं। वह यज्ञशाला पूर्वं वाले पुरुष की पश्चिम दिशा में होगी । पश्चिम वाले पुरुष की पूर्व दिशा में और उत्तर वाले पुरुष की दक्षिण दिशा में तथा दक्षिण वाले पुरुष की उत्तर दिशा में वह यज्ञशाला होगी । इससे सिद्ध होता है कि एक दिशा में दूसरी दिशा विद्यमान रहती है । अतः विशिष्टाद्वैत दर्शन में दिशा नामक कोई अतिरिक्त द्रव्य नहीं माना जाता है, जैसा कि वैशेषिक मानते हैं । विशिष्टाद्वैत दर्शन में अवच्छेदक से अतिरिक्त दिशा नामक कोई द्रव्य नहीं है । उदयाचल पर्वत से संयुक्त मूर्तादि पदार्थ ही अवच्छेदक हैं । इसका विस्तृत विवेचन आकाश-निरूपण के प्रसङ्ग में स्वयं ग्रन्थकार करेंगे । 

आलात-चक्र में अन्तराल की अप्रतीति का कारण - अग्नि से जलते हुए काष्ठ इत्यादि को जो चारो तरफ तेजी से घुमाया जाता है, उसे आलात कहते हैं । आलात के चारों तरफ अत्यन्त शीघ्रता से घुमाए जाने पर लगता है कि एक बड़ा अग्नि- ज्वाला का वृत्त बन गया । यद्यपि अग्नि की लपट तो एकत्र ही होती है, किन्तु मालात इतनी शीघ्रता से घुमाया जाता है कि उसके अन्तराल का ग्रहण नहीं होता । अतएव वह चक्र की प्रतीति भी सत्य ही है । 

५ य० 

३० 

यतीन्द्रमतदीपिकायां 

दर्पण में मुखादि-प्रतीति का याथार्थ्य – दर्पण जब हम देखते हैं तो लगता है कि हमारे मुखादि दर्पण में ही हैं। उसका कारण है कि नेत्र से निकली हुई ज्योति दर्पण से टकराकर लौट जाती है तथा द्रष्टा के मुखादि को ग्रहण कर लेती है । इसीलिए द्रष्टा को लगता है कि उसके मुखादि दर्पण के भीतर है। चूंकि ज्योति की गति अत्यन्त तीव्र होती है, अतएव दर्पण एवं मुख के अन्तराल का ग्रहण नहीं होता है । अतएव वह भी प्रतीति यथार्थ ही है । 

द्विचन्द्रादि ज्ञानों का याथार्थ्य – जब हम कभी अपनी आँख के कोने को अंगुली से दबाते हैं तो एक ही वस्तु दो दिखने लग जाती है। ऐसे ही जिसकी आँख में तिमिर नामक रोग हो जाता है, उसको भी एक ही वस्तु दो दिखती है । इसका कारण यह है कि अंगुल्यवष्टम्भ अथवा तिमिर रोग के कारण आंख से निकली हुई ज्योति का एक अंश तिरछे जाकर वस्तु को ग्रहण करती है तथा दूसरी सीधे । इसीलिए एक ही वस्तु 

दो दिखने लग जाती है। चूंकि ग्राहक सामग्री दो है, अतएव वस्तु दो दिखती है । अतएव द्विचन्द्रादि का ज्ञान भी यथार्थ ही है । 

प्रथमप्रत्यक्षेणापि भेदविशिष्टस्यैव बस्तुनो ग्रहणम् 

एवम्भूतं प्रत्यक्षं प्रथमतो ( जात्यादिरूप ) भेदविशिष्टमेव गृह्णाति । भेद इति व्यवहारे तु प्रतियोग्यपेक्षा, न तु स्वरूपे (ण) । तेनानवस्था- ऽन्योन्याश्रय दोषोऽपि नास्ति । 

नास्ति । उपर्युपर्यपेक्षाऽनवस्था । परस्परापेक्षा 

अन्योन्याश्रयः । 

अनुवाद - उपर्युक्त प्रकार का प्रत्यक्ष पहले प्रत्यक्ष में भी जाति आदि भेदों से विशिष्ट वस्तु का ही ग्रहण करता है । भेद के व्यवहार में प्रतियोगी की अपेक्षा होती है, स्वरूप में नहीं । इसलिए भेदविशिष्ट वस्तु के ग्रहण में न तो अनवस्था दोष है और न तो अन्योन्याश्रय । अनवस्था उत्तरोत्तर अनन्तापेक्षकत्व रूप होती है तथा अन्योन्याश्रय परस्परापेक्षा रूप । 

भा० प्र०—- ऊपर साङ्गोपाङ्ग प्रत्यक्ष का निरूपण किया जा चुका है। वह प्रत्यक्ष जाति आदि भेदों से विशिष्ट वस्तु को ग्रहण करता है। अब यहाँ पर यह शंका होती है कि जाति आदि जो धर्म रूप भेद हैं, उनका स्वरूप से भेद अवश्य होगा, यदि भेद है तो फिर उसका भेद मानना होगा, पुनः उस भेद का भी धर्म मानना होगा । उस धर्म का भी भेद होगा और भेद का धर्म । इस तरह अनन्तापेक्षकत्व रूप अनवस्था होगी । किश्व – जाति आदि से विशिष्ट वस्तु का ग्रहण होने पर भेद का ग्रहण होगा और भेद का ग्रहण होने पर जाति आदि से विशिष्ट वस्तु का ग्रहण होगा । इस तरह इस मान्यता में अन्योन्याश्रय दोष भी है । इन दो दोषों से दूषित होने के कारण भेद जात्यादिभेदविशिष्ट वस्तु का ग्रहण नहीं स्वीकारा जा सकता है ? इस शंका का समाधान करते हुए ग्रन्थकार कहते हैं कि भेद के व्यवहार 

में 

प्रथमोऽवतारः 

३१ 

प्रतियोगी की अपेक्षा होती है, स्वरूपज्ञान में नहीं । गोत्वादिसंस्थान रूपा जाति ही गवादि के अश्वादि से अभेद ज्ञान के विरोधी ज्ञान के विषय हैं, अतएव अश्वादि से भेद रूप से उनके ग्रहण में प्रतियोगी ज्ञान की अपेक्षा नहीं होती । अतः जाति आदि स्वपरनिर्वाहक न्याय से व्यावृत्ति रूप धर्मान्तरनिरपेक्ष तथा प्रतियोगी निरपेक्ष होते हैं । अतएव भेदविशिष्ट वस्तु के प्रत्यक्ष द्वारा ग्रहण में न तो अन्योन्याश्रय दोष है और न तो अनवस्था । 

दशमस्त्वमसीति वाक्यजन्यज्ञानस्य प्रत्यक्षत्वनिरासः 

ननु, दशमस्त्वमसीत्येतदपि प्रत्यक्षं कि न स्यादिति चेन्न । त्वमित्ये- तस्य प्रत्यक्षत्वेऽपि दशमोऽसीत्येतस्य वाक्यजन्यत्वात् । यदि दशमोऽसीत्यस्य ( प्रत्यक्षत्वं ) प्रत्यक्षविषयत्वं तहि धर्मवांस्त्वमसीत्येतस्यापि प्रत्यक्षत्वं स्यात् । अङ्गीकारेऽतिप्रसङ्गात् । अत एव तत्त्वमसीति वाक्यस्य नापरोक्ष- 

ज्ञानजनकत्वम् । 

अनुवाद - यदि कहा जाय कि 'दसवां तू है' इस वाक्य से उत्पन्न ज्ञान को भी प्रत्यक्षान्तर्गत क्यों न माना जाय ? तो यह नहीं कहा जा सकता है; क्योंकि 'तू है' 

। 

इसका प्रत्यक्ष होने पर भी 'तू दसवाँ है' यह ज्ञान वाक्यजन्य ही है यदि 'तू दसवाँ है' इसको प्रत्यक्ष का विषय माना जाय तो फिर तुम धर्मवान् हो ? इस वाक्यजन्य ज्ञान का भी प्रत्यक्षत्व स्वीकारना होगा ? और उसको स्वीकार करने में अतिप्रसंग होगा ? अतएव 'तत्त्वमसि' यह वाक्य भी अपरोक्ष ज्ञान का जनक नहीं है । 

भा० प्र० – 'दशमस्त्वमसि' तथा तत्त्वमसि' ये वाक्य अपरोक्ष ज्ञान के जनक नहीं हैं - अद्वैती विद्वान् मानते हैं कि 'तत्त्वमसि' यह वाक्य अपरोक्ष तत्त्वज्ञान का जनक है । अपने इस कथन की पुष्टि वे एक आख्यायिका के माध्यम से करते हुए कहते हैं । दस व्यक्ति कहीं गये । लौटते समय लोगों ने सोचा हम लोग अपने को गिन तो लें । प्रत्येक व्यक्ति अपने से भिन्न नव व्यक्तियों को गिनता था, किन्तु उसे दसवें व्यक्ति का पता नहीं चलता था, अतएव वे सब उदास हो गये । उनकी उदासी के कारण को जानने वाले उपदेशक पुरुष ने गिनने वालों को समझाते हुए कहा – अरे, 'दसवाँ तू ही है ।' इस बात को सुनकर उस व्यक्ति को अपरोक्ष ज्ञान हो गया कि दसवीं मैं ही हूँ । किस तरह यह लौकिक वाक्य अपरोक्ष ज्ञान का जनक है, उसी तरह 'तत्त्वमसि' यह वाक्य भी अपरोक्ष ज्ञान का जनक है । 

अद्वैती विद्वानों की इस मान्यता का प्रत्याख्यान करते हुए विशिष्टाद्वैती कहते हैं कि न तो 'दशमस्त्वमसि' यह वाक्य अपरोक्ष ज्ञान का जनक है और न तो 'तत्त्व- मसि' यह वाक्य । क्योंकि 'दशमस्त्वमसि' इस वाक्य के 'त्वम्' के अर्थ का तो श्रोता स्वात्मरूप से साक्षात्कार करता है, किन्तु दशमत्व का वह साक्षात्कार नहीं करता । दशमत्व ज्ञान तो शब्दजन्य होता है । यदि दशमत्व ज्ञान को भी प्रत्यक्षजन्य माना जाय तो 'तुम धर्मवान् हो'। इस वाक्य को सुनकर श्रोता को अपनी धार्मिकता का भी 

३२ 

यतीन्द्रमतदीपिकायां 

साक्षात्कार होना चाहिए । किन्तु धर्म का साक्षात्कार कोई भी नहीं स्वीकार करता है । इसी तरह 'तत्त्वमसि' इस वाक्य से भी अपरोक्ष ज्ञान नहीं माना जा सकता है, क्योंकि श्रोता श्वेतकेतु को अहमर्थ का तो साक्षात्कार होता है, किन्तु अपने ब्रह्मात्म- कत्व का ज्ञान तो शास्त्रों के द्वारा ही होता है । अतएव वह ज्ञान शाब्द ही है, अपरोक्ष नहीं । 

प्रत्यक्षविषयेऽद्वैतिनां नैयायिकानाञ्च मतखण्डनम् 

प्रत्यक्षप्रमाणम् । प्रमा ( चात्म ) चात्र एतेन - प्रत्यक्षप्रमाकरणं चैतन्यमेव । चैतन्यश्व त्रिविधम्-अन्तःकरणावच्छिन्न चैतन्यं, वत्यवच्छिन्न- चैतन्यं, विषयावच्छिन्न चैतन्यं चेति । यदा त्रयाणामैक्यं तदा साक्षात्कारः । तदपि निर्विशेषविषयमेव, अभेदमेव गृह्णातीत्यादिकुष्टिकल्पना निरस्ता । निर्विकल्पकं तु नामजात्यादियोजनाहीनं वस्तुमात्रावगाहि किचिदिवमिति ज्ञानमिति नैयायिकानां मतमपि निरस्तम् । 

अनुवाद - इस प्रतिपादन से स्पष्ट हो गया कि प्रत्यक्ष प्रमा के साधकतम को प्रत्यक्षप्रमाण कहते हैं । यहां पर प्रमा शब्द से चैतन्य को ही कहा गया है । चैतन्य भी तीन प्रकार का होता है— अन्तःकरणावच्छिन्न चैतन्य, अन्तःकरणवृत्त्यवच्छिन्न चैतन्य तथा विषयावच्छिन्न चैतन्य । इन तीनों चैतन्यों की एकता होने पर ही साक्षात्कार होता है । उस प्रत्यक्ष का विषय भी निर्विशेष पदार्थ होता है । वह ( प्रत्यक्ष ) अभेदमात्र का ग्राहक होता है, इत्यादि कुदृष्टि कल्पनाओं का खण्डन किया गया । निर्विकल्पक प्रत्यक्ष नाम एवं जाति आदि के संबन्ध से रहित वस्तुमात्र का ग्राहक होता है । निर्विकल्पक - प्रत्यक्ष में 'यह कुछ है' इस प्रकार का ज्ञान होता है, इस तरह के नैयायिकों के मत का खण्डन किया गया । 

भा० प्र० - अद्वैती विद्वान् प्रत्यक्ष प्रमाण को प्रत्यक्ष प्रमा का करण रूप वे बतलाकर प्रमा को चैतन्यमात्र बतलाते हैं । वह चैतन्य निर्विशेष है । पुनः चैतन्य का तीन भेद मानते हैं—- अतः करणावच्छिन्न चैतन्य, विषयावच्छिन्न चैतन्य तथा अन्तःकरणवृत्त्यवच्छिन्न चैतन्य । किसी भी विषय का प्रत्यक्ष तब होता है जब कि तीनों चैतन्य एक होते हैं ( मिल जाते हैं ) । किव अद्वैती विद्वान् प्रत्यक्ष को निर्वि शेष वस्तु का ग्राहक बतलाते हैं । उसके द्वारा वस्तु की जाति आदि भेदों का ग्रहण नहीं होता है, किन्तु ये सभी बातें अद्वैती विद्वानों की कुदृष्टिजन्य कल्पनामात्र हैं । अतएव विशिष्टाद्वैत दर्शन में उनकी इनमें से कोई भी मान्यता नहीं स्वीकारी 

जाती । 

इसी तरह नैयायिक भी मानते हैं कि निर्विकल्पक प्रत्यक्ष के द्वारा नाम, जाति आदि के संबन्ध से रहित वस्तुमात्र का ग्रहण होता है। इस प्रत्यक्ष में 'यह कुछ है' इतना ही मात्र ज्ञात हो पाता है। यह क्या है, इसका नाम क्या है ? इत्यादि का 

प्रथमोऽवतारः 

३३ 

ज्ञान नहीं होता । अतएव नैयायिकों के निर्विकल्पक - प्रत्यक्ष विषयक इस मान्यता का भी सिद्धान्त में खण्डन किया जाता है । 

नैयायिकानां बहिष्कारपक्षः 

ननु ' काणादं पाणिनीयं च सर्वशास्त्रोपकारकम्' इत्युक्तत्वात् कथं गौतममतनिरास इति चेत्, उच्यते; न खलु ( नास्माभिः ) कात्स्न्यें- नास्य मतस्य निरासः क्रियते । यावदिह युक्तियुक्तं तावत्स्वीक्रियते, पर- कल्पिततटाकोपजीवनवत् । न खलु तटाकस्थपङ्कोऽपि स्वीक्रियते । अतः परमाणुकारणत्वम्, वेदपौरुषेयत्वम् ईश्वरानुमानिकत्वम्, जीवविभुत्वम्, सामान्यविशेषसमवायानां पदार्थत्वेन स्वीकारः, उपमानादेः पृथक् प्रमाण- त्वकल्पनम् सङ्ख्यापरिमाणपृथक्त्व विभागपरत्वापरत्वगुरुत्वद्रवत्वादीनां पृथग्गुणत्वकल्पनम् दिशोऽपि द्रव्यत्वकल्पनमित्यादिसूत्रकारादिविरुद्ध- प्रक्रिया नास्माभिः स्वीक्रियते । अविरुद्धानि तु स्वीक्रियन्त इति न विरोधः । 

इति श्रीवाधूलकुलतिलकश्रीमन्महाचार्य प्रथमदासेन श्रीनिवासदासेन विरचितायां यतीन्द्र मतदीपिकायां शारीरकपरिभाषायां प्रत्यक्षनिरूपणं नाम प्रथमोऽवतारः ॥ 

अनुवाद - प्रश्न उठता है कि वैशेषिक (न्याय) तथा व्याकरणशास्त्र सभी शास्त्रों के उपकारक है, इस सूक्ति के रहते आप गौतम के मत का खण्डन कैसे करते हैं ? तो इसका उत्तर यह है कि हम लोग पूर्णरूप से गौतम के मत का खण्डन नहीं करते; अपितु गौतम के मत का जितना अंश युक्तिसंगत है, उतना ही स्वीकार करते हैं, दूसरे के द्वारा बनाये गये सरोवर के जल के समान । प्यासा व्यक्ति उस सरोवर के जल मात्र को पीता है, उसके कीचड़ को भी वह नहीं पी लेता, वैसे ही हम गौतम के मत के असंगत विचारों को स्वीकार नहीं करते हैं । अतएव हम वैशेषिकों के परमाणुकारणवाद, वेदों की अपौरुषेयता, ईश्वर का अनुमानप्रमाण समधिगम्यत्व, जीवों को विभु मानना, सामान्य ( जाति ) विशेष तथा समवाय को पृथक्-पृथक् पदार्थं मानना, उपमान आदि को पृथक प्रमाण मानना, संख्या, परिमाण, पृथक्त्व, विभाग, परत्व, अपरत्व, गुरुत्व तथा द्रवत्व आदि के पृथक्-पृथक् गुण की कल्पना करना, दिशा को भी एक स्वतंत्र द्रव्य स्वीकार करना, ये सभी सूत्रकार आदि के विरुद्ध प्रक्रियाएँ हैं । अतएव हम इन्हें स्वीकार नहीं करते हैं । सूत्रकार इत्यादि की अनुकूल मान्यताओं को तो हम स्वीकार करते ही हैं । अतएव परिहार में भी कोई विरोध नहीं है । 

इस प्रकार हारीत - कुलतिलक श्रीमन्महाचार्य के प्रथम शिष्य श्रीनिवासाचार्य द्वारा प्रणीत यतीन्द्रमतदीपिका नामक शारीरक - परिभाषा का प्रत्यक्ष- निरूपण नामक प्रथम अवतार पूर्ण हुआ ||| १॥ 
