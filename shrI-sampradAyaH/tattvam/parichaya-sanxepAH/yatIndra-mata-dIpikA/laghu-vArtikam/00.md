+++
title = "00"

+++
तन्तानन 

॥ श्रीः ॥ 

॥ श्रीगोदारङ्गमन्नारदिव्यदम्पतिभ्यां नमः ॥ ॥ श्रीमते रामानुजाय नमः ॥ 

* अभिनन्दनम् * 

अभिनवव्याख्यालकृत श्रीमद्यतीन्द्र मतदीपिका प्रकाशन- 

मवलोक्य प्रमुदितान्तरड़ा अभिनन्दयामस्तावत्प्रकाशन मे- तत् । श्रीमद्रामानुजमुनिप्रवर्तितं विशिष्टाद्र तदर्शन मार्षव्या- ख्यानानुसारि विना मिथो विरोधेन सकलन तिवाक्याना स्वरससिद्ध मुख्यमर्थमुपपादयत् त्रध्यन्तवृद्धेस्समाद्रियमाण वेदान्तप्रस्थानेषु विशिष्टं स्थानमञ्चतीत्यपरोक्षमिद नोपपाद- जान्तरमपेक्षते । विशिष्टाद्वैतदर्शन ग्रन्थेषु प्रविविक्षुभि. प्रथम- मध्येतव्यमिदं प्रकरणं यतीन्द्र मतदीपिकासमाख्यातं विलस- तीति चानुत्तिसिद्धम् । एतस्य चाभिनवामिमा व्याख्यां नाम्ना लघुवर्तिका निर्माय श्रीस्वामिपादैर्महदुपकृतं श्रीवैष्णवसमा - जस्य कृते । इयं च व्याख्या मूलवाक्याना समन्वय प्रतिपाद- यन्तो मूलग्रन्थगुदाशयाविष्करण प्रगल्भा लघुकायाऽपि गरी- यसी विषयतः उपादेया वर्तते नितराम् । आशास्महे च मन- लानि सव्याख्यानैतद्ग्रन्थमधीत्यादितस्स आतव्युत्पत्तयः श्रीमा- ष्याद्यध्ययनाधिकारिणो भवन्तो भूयासुस्तत्त्वजिज्ञासवस्तत्त्व- ज्ञानलक्षणामृतलक्ष्मीभाव - क्रमेणेति ॥ 

श्रीरङ्गजी मन्दिर 

वृन्दावन, ६-५-७६ 

श्रीगोवर्धनरङ्गाचार्यः 

॥ श्रीमते रामानुजाय नमः ॥ 

शेषावतार श्रीभाव्यकार श्रीरामानुज स्वामी 

तस्मै रामानुजर्याय नमः परमयोगिने । य श्रुतिस्मृतिसूत्राणामन्तर्ज्वरमशीशमत् ॥ 

॥ श्रीरस्तु ॥ 

* श्रीमते रामानुजाय नमः * 

विद्याभूषणानां तिरुनांगूरप्रतिवादिभयङ्कराचार्यचरणानां व्याख्याकृतां 

संक्षिप्तजीवन परिचयः 

AA 

A 

श्रीवादिभीकृत् कुलवारिधीन्दुं कृष्णार्यसदेशिक पुत्ररत्नम् । विद्वद्वरिष्ठं सुगुणाभिरामम् अण्णङ्गरार्यं गुरुवर्य मीडे ॥ 

श्रीयतीन्द्रमतदीपिका व्याख्यातृ णा श्रीस्वामिपा- दानां जन्माभूत् दक्षिणभारते चोलमण्डले तिरुनांगुरित्यभि- ख्याते दिव्यदेशे सौरमानेन परिधावी नामक संवत्सरे सिह- 



<pg ६>


 
संक्षिप्तजीवन परिचयः 


मासे कृष्णद्वितीयायां ( सन १६७२ आगस्तमासे ) । गर्भा - ष्टम एवं श्रीमत्पितृ चरणैरुभयवेदान्ताचार्यैविद्वद्वर्यैः शम- दमादिनिखिलात्मगुणपरिपूर्णः श्रीकृष्णमाचार्य गुरुभि रुप- नीता पञ्चसंस्कारसस्कृताश्चेमे श्रीमत्पितृ चरणाना चरण- सेवायामेव तत्परास्तत्सन्निधावेव दिव्य प्रबन्ध रहस्य ग्रन्थभग- वद्विपयादि साम्प्रदायिक ग्रन्थानधीतवन्तः । श्रीभगवद्रामा- नुजाचार्यवतारघन्यायां श्रीभूतपुर्यां परमपवित्राया दिगन्त - विश्रान्तकीर्तीनां विद्वत्प्रकाण्डानां श्रीमदासूरि महा ( श्रीमद्रा - मानुजाचार्या) स्वामिपादानां पादारविन्दयुगल परिसरे द्वादश- वर्षपर्यन्त परिचर्या रता भूत्वा तेषामेवासीम कृपया न्यायव्या- करणमीमांसावेदान्तशास्त्रेषु पूर्णं पाण्डित्यंचाधिजग्मुरेते ॥ मद्रास यूनिवर्सिटो परोक्षासु न्यायव्याकरणयोः प्रथमश्रेण्या समुत्तीर्णा इमे शिरोमणिबिरुदं प्राप्तवन्तः । दिगन्तविख्यात परमहंसपरिव्राजकाचार्यैः श्रीमन्नारायण जीयर स्वामिपादै इचोभयवेदान्ताचार्य पदवीदानेन संमानिताः । पण्डितमण्ड- लीतश्व विद्याभूषणत्वेन समादृता । श्रोभूतपुर्यामेव वर्ष- द्वयं यावदध्यापकपदंसस्कृत महाविद्यालयेऽधिष्ठाय गुर्जरदेशे वडतालनगरे श्रीस्वामिनारायण संस्कृतमहाविद्यालये च पञ्चविंशतिवर्षाणि यावत् प्रधानाचार्यं पदमलमकार्षुः । श्री- स्वामिनारायण सम्प्रदायस्थाश्च बहवः साधवो महात्मानः श्रीस्वामिपादानां सन्निधौ सामान्यविशेषशास्त्राण्यधीत्य न्या- यवेदान्तादिषुतीर्थाचार्यं परीक्षासूत्तीर्णाः विलसन्तितराम् । अथ च श्रीरङ्ग क्षेत्रे वर्षद्वयं यावत् श्रीभाष्यादिकमध्या- प्यायोध्यायां श्रीरामानुजवेदान्तमहाविद्यालये प्रधानाचार्य - पदेवर्षद्वयं स्थित्वा प्रथितानुभावा. सन्तः सांप्रत वर्षपञ्चकत. श्रीमति वृन्दावने श्रीरङ्गमन्दिरे उभयवेदान्तादि सद्ग्रन्थ 

संक्षिप्तजीवन परिचयः 

[ 

प्रवचन निरता विराजन्ते ॥ श्रीस्वामिपादानां दक्षिणभारते वहवः शिष्या जिज्ञासवः सन्त्युपदेश काङ्क्षिणः । अथापि औत्तराहाणा श्रीवैष्णवानां भाग्य भूम्ना साम्प्रतं वृन्दावने कृत निवासा योग्यान् छात्रान् बहून् वेदान्तशास्त्रे पूर्णप्रज्ञान विदधतः श्रीरङ्गमन्दिरोय शिक्षाप्रचार विभागमुखेन श्रीसम्प्र- दायतत्त्वार्थप्रसारण कार्ये व्यावृत्ता. श्रीरङ्गलक्ष्मी सस्कृता- दर्शमहाविद्यालये वेदान्तशास्त्रसम्प्रदायविषयेषु मार्मिकप्रव- चनद्वारा अनन्त सन्देश श्रीवैष्णसम्मेलनादि पत्रिकासु मह- त्त्वपूर्ण लेख प्रकाशनद्वारा च श्रीसाम्प्रदायिक विषयेषु विश- दप्रमितिमुपजनयन्तः श्रीवैष्णवमतप्रचारकार्ये 

सदा 

जागरूकाः विलसन्ति । श्रीस्वामिपादैः प्रणीत सिद्धित्रयस्य सिद्धाज्ञ्जन नामक व्याख्यान विद्वद्गोष्ठया प्रथितं वर्तते ग्रन्थ- रत्नम् । तस्य च मुनर्मुद्रण कारणोयं वर्तते । अन्येच कति - पये ग्रन्था श्रीस्वामिपादै विरचिताः मुद्राप्य प्रचिकाशयि- षिताः - ब्रह्मसूत्रादर्शः, श्रीविष्णुसहस्रनाम विवरणं, श्रीगद्य- त्रय विवरणं तत्त्वमुक्ताकलापश्लोकाना विशदव्याख्या चेति । श्रीमद्रामानुजीयदशश्लोकी च श्रीस्वामिपादैविर- चिता सङ्क्षिप्त हिन्दी विवरणेन सह प्रकाशिताऽस्ति अनन्त- सन्देशे, तस्याः निजभाष्यसमाख्याता व्याख्या श्रीस्वामि- पादैरेव विलिख्यते सांम्प्रतम् शास्त्रार्थ विचारपूर्णा । सा चा- चिरात् प्रचिकाशयिषिता ॥ दशश्लोकी चात्र समायोजिता । यतीन्द्र मतदीपिकाव्याख्यान प्रकाशनमद्य सञ्जातं भगवत्- कृपया । वेदान्तादिशास्त्रेषु दासस्य यज्ज्ञान वर्तते तच्छ्री स्वामिपादानामेव निस्सीमकृपाफलम् । पञ्च विद्यार्थिनः श्रीरामानुजवेदान्ते आचार्य परीक्षायां समुत्तीर्णाः प्रथम- श्रेण्यां सुयोग्याधिकारिण. कृताः श्रीस्वामिपादैर्व पंचतुष्टये । 



<pg ८>


 
सक्षिप्तजीवन परिचयः 

अन्येषां च वेदान्त शास्त्राध्ययनं प्रचलत्येवश्रीसन्निधौ । जीवन चैतेषा शास्त्र विचारेणाध्यात्मचिन्तनेन साप्रदायिका- तत्वव्याख्यानेन चौतप्रोत वर्तत इति महदिदं सौभाग्यम् । प्रार्थयामा श्रीगोदारङ्गमन्नार् भगवतश्चरणकमलसन्निधौ श्रीस्वामिपादाना दीर्घायुरारोग्यैश्वर्यं समृद्धि साञ्जलिबन्धम् । श्रीसम्प्रदाय सेवा श्रीस्वामिद्वाराऽव्याहताऽनारतमनु- 

यत 

वर्तत ॥ इति ॥ 

सवत २०३३ वैशाख शुद्धपञ्चमी श्रीरामानुजजयन्ती 

४-५-७६ 

श्रीस्वामिचरणान्तेवासी व्याकरण वेदान्ताचार्य भागवतरामानुज श्रीवैष्णवदासः श्रीरङ्गजीमन्दिर वृन्दावन 

॥ श्रीरस्तु ॥ 

॥ स नो देवः शुभया स्मृत्या सयुनक्तु ॥ ॥ श्रीमते रामानुजाय नमः ॥ 

नमश्चास्मद्गुरुपरम्पराभ्यः 

* प्रास्ताविकम् * 

* 

प्रमाणं च प्रमेयं च प्रमातारश्च सात्त्विकाः । जयन्तु क्षपितारिष्टं सह सर्वत्र सर्वदा ॥ 

१- व्याख्यान प्रस्तावः 

श्रीमन्तो नानाशास्त्रपरिश्रमनिर्मलीकृतधीविलासा वेदान्त विद्यारसास्वादलोलुपा विद्वत्तलजा वेदान्ताध्यापकाध्ये तृमहाभागा- स्सुहृन्मणयच ! विशिष्यं श्रीमता मनः प्रमोदनाय साम्प्रत श्रीमद्यती- न्द्रमतदीपिकाया व्याख्यामेना प्रणीय नयाम प्राकाश्यम् । बहुशः प्रबन्ध - मेनमध्यापितवता मनस्यस्माक समभूद्विचारः, अधीत सामान्यशास्त्रत्वे सत्यनधीतवेदान्तत्वलक्षणबालत्वयुजा वेदान्ततत्त्वमधिजिगमिष्णा- 

मतवेदान्तस्य वेदान्तपरिभाषावद्विशिष्टाद्वैतवेदान्तस्य प्रथम प्रवेश- द्वारभूतस्य ग्रन्थस्यास्यातिस्फुटार्थ कातिरिक्तसर्ववाक्यविवरणात्मा किष- मस्थले तत्र तत्र समुचितपदसमन्वयपदार्थ वर्णनमुखेन निगूढविवक्षिता- र्थाविष्करणचणा च व्याख्या काचन लघ्वी सरसा विधेयेति । सहज- कृपामूलकभगवत्प्रेरणाविशेषेणैषविचारस्सम्प्रति समजनिमूर्तः । मास- द्वयान्तराल एव लघुवर्तिकानाम्नी व्याख्या व्यरच्यत । रामानुज वेदान्त- शास्त्रिपरीक्षादिषु पाठ्यग्रन्थोऽयं साम्प्रतं जातो दुर्लभः । अताम्यश्च बहवः छात्रा एतद्ग्रन्थालाभेन । आशास्महेतरा यत् तेषा कृते व्या- ख्यासहितोऽयं ग्रन्थो महान्तमुपकारमातनुयादिति । शास्त्रार्थ विचार- धारा तु ग्रन्थेऽस्मिन् ग्रन्थकारैविशिष्य न समादृता । यतो ह्येतत्सिद्धा


<pg १०>


 
प्रस्तावना 

न्तपारिभाषिकपदार्थप्रतिपादन सिद्धान्ततत्वार्थाधिगमन चाधिकृत्यैव ग्रन्थकृतामित्र कृति । तत्पद्धतिमनुसरद्भिश्चास्माभिव्यख्याने मूले निरूपितानामर्थानामपेक्षित सयुक्तिकप्रमाणवचनोदाहरणे विशिष्यदत्ता दृष्टि । प्रौढग्रन्थतः शास्त्रार्थ सरणिस्तु ज्ञेया । 

२- मूलग्रन्थपरिचयः- 

* 

अय च श्रीविशिष्टाद्व तवेदान्तप्रकरणग्रन्थो भगवानिव श्रीवासु- देव दशावतारघटितमूर्तिको विराजते । भगवतो ह्यवतारा रक्षणाय सता त हामभवायाभवन् सज्ज्ञानधर्मप्रवर्तनाय च । तथैवात्रत्या अप्यवतारा सत्पक्षरक्षण तत्प्रतिपक्षिपक्षनिरसन तत्त्वत्रय भक्ति प्रपत्ति- लक्षण तत्वहित प्रवर्तनाधिकृता विलसन्ति । अत्र च मुख्योविभागो द्विघा - प्रमाणपरिच्छेद प्रमेयपरिच्छेदश्चेति । तत्राद्योऽवतारत्रयात्मकः क्रमशः प्रत्यक्षानुमानशब्दप्रमाण निरूपणप्रवृत्त । वेदवेदान्तार्थ धर्म- तत्त्वे ज्ञानसिद्धि प्रेप्यता निरुक्त प्रमाणत्रयमेव सुष्ठु वेदितव्यमित्यतु- शिष्ट मनुना - 'प्रत्यक्षमनुमान च शास्त्र च विविधागमम । त्रय सुवि- दित कार्य धर्मसिद्धिमभीप्सुना ।' इति । धर्मसिद्धि - वेदार्थज्ञानसिद्धि । त्रिविधमेव प्रमाण निर्दिष्ट कापिलैरस्यत्येपा त्रिष्वेवान्तर्भावमभिप्रेन 'दृष्टमनुमानमाप्तवचन च सर्वप्रमाणत्वात् । त्रिविध प्रमागमिष्ट प्रमेयसिद्धिः प्रमाणाद्धि ॥' ( सा० का० ) इति । ग्रन्थेचास्मिन् प्रमा- णान्तराणां प्रत्यक्षादित्रिके यथायथमन्तर्भावो वर्णित । यथा - प्रथमे- ऽवतारेऽनुपलब्धेः प्रमाणान्तरतानिरस्ता । उपमानार्था पत्त्योश्चान्तभ- वोनुमानादौ वर्णितो द्वितीयेऽवनारे। सम्भवैतिह्ययोरपि अनुमानशब्द- योरन्तर्भावोऽभिमतो ग्रन्थकत् । 

३- प्रथमावतार मुख्यविषयः- 

ज्ञानाना स्वतः प्रामाण्य ( प्रमात्तम् ) इति वेदान्तिन । प्रमा- गानि ह्यत्सर्वतो यथावस्थित वस्तुग्रहणार्थमेव सङ्कल्पितानि । क्व- चित् पुनर्दोषवशान समय भ्रान्तिजनकत्वम् । अतः स्वतः प्रामाण्य ज्ञानाना, परतश्राप्रामाण्यमिति साधीयानय पक्ष । मीमांसक सम्मत चैतत् । श्रीशालिकनाथमिश्रेण प्रकरणपञ्चिकायास्तृतीयप्रकरणे नयवी- थीनामके 'यथार्थ सर्वविज्ञान' मिति गुरूणा ( प्राभाकराणा ) मतं निरूपितम् ॥ अत्र प्रत्यवतिष्ठन्ते तार्किकाः - परत एव प्रामाण्य ज्ञाना- 

प्रस्तावना 



<pg ११>


 
नाम्, अप्रामाण्यवत् । प्रयोगश्च भवति । यथा - प्रमा ज्ञानसामान्यका- रणातिरिक्तकारणजन्या ज्ञानविशेषत्वात् अप्रमात्रत् । अप्रमा हि दोष- जन्या । तथैव प्रभा गुणजन्या मन्तव्येति । तान् प्रति ब्रूम - प्रयोगेऽत्र सिद्धसाधन दोष । ज्ञानसामान्यहेत्वतिरिक्त दोपाभावप्रयोज्यत्वस्य प्रमात्वेऽस्माभिरप्युपगमात् । तादृशभावहेतुजन्यत्व साध्यते चेत्, त- प्रयोजकत्व हेतोः । अनुकूल तर्काभावात् । दोषाभावस्यैव प्रमात्वप्रयोज कत्वेलाघवमिति प्रतिकूलतर्कपराहतत्वाच्च भवत्त कंस्येति । निर्विकल्प- कस्यापि सविशेषविषयकत्वमिति प्रतितन्नार्थश्च प्रथमावतारे निरू- पितः तथा भ्रमस्थले सत्ख्यातिरिति च समर्थित तत्र । द्रव्ये द्रव्यान्त- राजसद्भाव. शास्त्रीयपश्वीकरण प्रक्रियासिद्धः, प्रतिनिधिविधितदुपपा- दकन्यायसिद्धच । सदृशस्यैव प्रतिनिधित्व युक्तम् । सादृश्य च तदीया- शसद्भावत । 'तदेव सदृश तस्य यत्तद्रव्यैकदेशभाक्' इति न्यायात् । अभाषिषत च भगवन्तः श्रीभाष्यकृन' 'सोमाभावे च पूतीकग्रहण श्रुति चोदितम् । सोमावयवसद्भावादिति न्यायविदो विदु' इति । प्राभाकरें- भ्रान्तिस्थलेऽख्यातिरुच्यते । विशिष्टविषयक ज्ञानाभाव इति यावत् । इदं रजतमितिग्रहणस्मरणयोर्यथार्थयोर्दोपादाग्रह एव स्वरूपतो विष- यतश्च रजतव्यवहारहेतुरिति तेषा वादः । तेषा मते भ्रान्तिस्थले रजत पश्यामीत्यनुभवविरोधः । सिद्धान्त्यभिमते सत्ख्यातिवादे च निरुक्तानु- भवस्य स्वरसत उपपत्तिः । पुरोवर्तिनि रजता शस्यसत एव ग्रहणात् । 

I 

प्रसङ्गादत्र वाद्यान्तर सम्मताः ख्यातीः पर्यालोचयाम । योगा- चारमते आत्मख्यातिः । विज्ञानमेवात्मा वासनादोषान्नानार्थाकारेण भासते इति । अत्रवदाम । अर्थभेदमन्तरा निराकारज्ञानवैचित्र्य दुरुप पादम् । ज्ञानेस्वाकारसमर्पकत्व विषयत्वमिति हि सौगताना परिभाषा । कि च वासनाऽपिनस्थिरा तैरुपगता । क्षणिकस्य पूर्वज्ञानस्यैव वास- नारूपस्योत्तरज्ञानहेतुत्वे घटाकार ज्ञानसन्तती वर्तमानायां पटाकार- प्रतीतेरनुपपत्तिः । किञ्च ज्ञानस्यैवार्थाकारत्वे समूहालम्बने 'इमे नील- पीते' इत्यत्रै कस्यैव ज्ञानस्यविरुद्धाकारद्वयवत्त्वप्रसङ्ग । अतो ज्ञानशे- यज्ञातृणा वास्तविको भेदाऽबाधितप्रतीति सद्धो नापलपितुं शक्य इति । माध्यमिकाना मतेऽसत्ख्याति । अर्थवत् ज्ञानमप्यसदेव सवृत्याख्यदो- बात्सदिव भिन्नमिव च भासत इति तदाशयः । एतन्मतमपि न समी- चीनम् । असतो भानस्वीकारेऽलोकस्य नरशृङ्गादेरपिभानप्रसङ्गात् । सर्वशून्यत्वस्यासाधकप्रमाणाभावेन तैः साधयितुमशक्यत्वाच्च । सर्वं 



<pg १२>


 
प्रस्तावना 

सर्वदा सर्वत्र सर्वथानास्तीति निरुपाधिके निषेधे वदतो व्याधात. । वदतः स्वस्यैव सत्त्वात् । अत्रेदानीमिद नास्तीति सोपाधिके निषेधे साध्यमाने च देशान्तरादौ वस्तुनः सद्भावः सिद्ध एवेति । अन्यथा- ख्यातिस्ताकिकाणा भाट्टानां च । तन्मतेऽपि सादृश्यादुपस्थितस्यैव रज- तस्येदमिति पुरोवर्तिनि उपनीतमर्यादया भानस्वीकाराद्रजत पश्यामी- त्मनुभव विरोध । मायावादिनां मतेऽनिर्वचनीयख्यातिः । तत्रेद प्रतिवक्तव्यम् अनिर्वचनीय वस्त्वनिर्वचनीयत्वेन भासते आहोस्विन्निर्वच- नीयत्वेन । नाद्यः कल्प । तथासति रजतादेर्व्यवहारस्यायोगात् । अन्त्ये च कल्पेऽन्यथाख्यातिरेवेति । किञ्च प्रतीतिबाधाभ्या सदसत्त्वे एव कुतो न सिध्येताम् । विरोधादिति चेत्तुल्य सदसद्विलक्षणत्वेऽपि । परस्पर- विरोधे हि न प्रकारान्तरस्थिति' रिति न्यायात् । एव वादान्तरेष्वसा - मञ्जस्य दर्शनात्सिद्धान्त्यभिमतः सत्ख्यातिवाद एव समादरणीय इति ग्रन्थकृदाशयोऽत्रव्यक्तः प्रतीयते । 

8- द्वितीयावतार सारः- 

द्वितीयेऽवतारेऽनुमानप्रमाण निरूपितम् । प्रसङ्गाच्चासिद्धिविरो- घानैकान्त्यबाधसत्प्रतिपक्षाः पञ्च हेत्वाभासाः ( हेतुदोषा ) निरू- पिताः । अत्यन्तातीन्द्रियस्याप्यर्थस्य साधकमनुमानम्, केवलव्यतिरेकि च लिङ्ग तार्किकैरभ्युपगतम् । तदुभयविषये समीक्षाकृताऽत्रावतारे । अत्रापि किश्विद्ब्रूमः । पृथिवी इतरभिन्ना गन्धवत्त्वात् यन्नैव तन्नैव यथा जलादीति केवलव्यतिरेकि कथ्यते तार्किकै । अत्रोच्यते । यथा पक्ष मात्रवृत्ते रसाधारणस्य हेतोरसाधकत्व शब्दो नित्यः शब्दत्वादित्यादे. । एव केवलव्यतिरेकिणोऽपि । सपक्षान्वयविरहात् । यदि पक्ष एव साध्यान्वयग्रह इष्यते । तह्यं साधारणेऽपि तथा कि न स्यात् । अतएवा साधारणानैकान्तिके केवलव्यतिरेकिणोऽपि समावेशः स्थापितो न्याय- परिशुद्धौ । किश्व केवल व्यतिरेकिणि अनुमानात् पूर्व साध्य क्वचित् प्रसिद्ध वा नवा । नेति चेत्साध्या प्रसिद्धिः । आद्ये कल्पे पक्षे चेत् सिद्ध- साधनम् । पक्ष भिन्ने चेत् तत्र हेतोः सत्त्वेऽन्वयित्वम् । असत्त्वे चासा- धारण्यम् । ननु केवल व्यतिरेकिणोऽनङ्गीकारे लक्षणस्य व्यावर्तक- त्वादि नस्यादिति चेन्न । अन्वयिविधयैव तत्सम्भवात् । यथा सा गौरिति व्यवहर्तव्या, अश्वादिभिन्ना वा सास्नावत्त्वात् यथा मदीया गौरिति । यथावाद्र तेघृते पार्थिवत्व जलीयत्वसन्देहे इदं पार्थिव गन्ध- 

प्रस्तावना 



<pg १३>


 
वत्त्वात् कुसुमादिवत् इति । दृष्टान्ते चेतरभेदव्यवहारौ लोकत एव सिद्धौ । सन्दिग्धस्थल एव हि न्यायप्रवृत्ति । एकव्यक्तीश्वरलक्षणेकथम् उच्यते । तत्र शास्त्रत एवेश्वरस्येतरव्यावृत्त्यादिसिद्धेः कृत व्यतिरे- किणा । ईश्वरत्वेन तेषु चानीश्वरेषु केषु चिदीश्वरलक्षणव्यतिरेके- गेश्वर भेद साधनत्वन्वय्येवेति । अनुमानेनात्यन्तातीन्द्रियोऽशरीरः कर्ता न सिध्यति । सावयवेषु कार्येषु शरीरिकर्तृ कत्वेन कार्यत्वस्य व्याप्तेघंटादिषु दृष्टतया मह्यादौ सावयवे कार्येऽपि सिषाधयितक शरीरत्वविरुद्ध कर्तृ शरोरित्वा क्षेपकत्वाद्विरुद्धत्व हेतो. । अभिमतमिद मीमासकाना- मपि । उक्त च मानमेयोदये नारायणीये भाट्टप्रकरणे बाधको हेतुविरुद्धो विशेषविरुद्ध इति द्विधा । साध्यविशेषस्य विपरीतविशेषेण व्याप्तो विशे- षविरुद्धः । यथा क्षित्यादिक सकतृ के घटवदित्यत्र साध्यस्य क्षित्यादि- कर्तु रशरीरत्वं नाम विशेषोऽभिमतः । तस्य विपरीतेन शरीरित्वेन व्यंप्त घटादिषु कार्यत्व दृष्टमित्यशरीरत्वस्य बाधक भवतीति ॥ अतो नैकान्ततोऽनुमानेनात्यन्तातीन्द्रियार्थ साधनसम्भव इति । विषयोऽयं समासत उक्तोऽत्रावतारे । अत्रैव निरूपिते हेत्वाभासे च किञ्चिद्विवेचन प्रकुर्मोऽपेक्षितम् । पक्षसत्वादिरूप कोपेतो हि सद्धेतुः । हेतुभिन्नो हेतुवदाभासमानोहेत्वाभासो दुष्टहेतुः । रूपपश्ञ्चकान्यतमराहित्य निश्चि- तव्याप्तिपक्षधर्मत्वाभावक्त्व वा तल्लक्षणम् । स च पश्वधान्यायसूत्रे वर्णितः । न्यायपरिशुद्धौ च त एव परिष्कृत्य निरूपिताः श्रीमन्निगमा - न्तगुरुभिः । ' असिद्धानैकान्तिकविरुद्धा हेत्वाभासाः ' ( न्याय तत्वे ) इति श्रीमन्नाथमुनिभिस्त्रेधा निर्दिष्टाः कालात्यापदिष्टस्य पक्षभासत्व, प्रकरण समस्यबाधेऽनैकान्त्येऽसाधा रणेवान्तर्भावमभिप्रेत्य । भाट्टाना- मपिसेय रीतिर्दृश्यते । यथोक्त मानमेयोदये 'असिद्धोऽनैकान्तिकोविरु- द्धोऽसाधारणश्चेति तदाभासाः' इति । असाधारणस्यानैकान्त्यान्तर्भावे तु यो हेत्वाभासा इति तत्रोक्तम् । यद्वा श्रीमनाथमुनिवचन प्रदर्शनार्थ- मिति युक्तम् । नैयायिकाभिमतस्यानुपसहारिनाम्नोऽनैकान्तिकभेदस्य तु असाधारण एवान्तर्भावो सिद्धान्त्यभिमत । सर्वस्यैवपक्षत्वे सपक्षस्यै- वाभावात् साध्यहेतुसहचारग्रहासम्भवात्पक्षमात्रवृत्तिहेतोर साधारण- त्वमित्यताधारण लक्षणाक्रान्तत्वादनुपसहारिणो हेतोस्सर्वमनित्य प्रमे- यत्वादित्यादौ । 

पक्षे साध्याभावरूपबाध निश्चयस्थले तु जिज्ञासितसाध्यवत्त्व- रूपपक्षता निवृत्तेर्बाधस्यपक्षदोषत्वमेव सिद्धसाधनवदिति भाट्टावदति । 



<pg १४>


 
प्रस्तावना 

तार्किकास्तु पक्षादिदोषाणामपि परम्परया व्यातिपक्षधर्मत्वासिद्धिरूप- हेतुदोष एव पर्यवसानमामनन्ति । तन्मते साध्यसिद्धेस्त्वनुमितिप्रति- बन्धकत्व कामिनीजिज्ञासावत् स्वातन्त्र्येणैव । न तु तद्वत्ताबुद्धौ तद- भावतदभावव्याप्यवत्तान्चियविधया । तदभाववत्तानिश्र्चयविधया तद- भाव व्याप्यवत्तानिश्वयविघयावाऽनुमिति तत्करणव्याप्तिपक्षधर्मता ज्ञान प्रतिबन्धक ज्ञानविषया एव हेतोराभासाः दोषाः इत्युररीकृतम् । अत एव सिद्धसाधनस्थलेन हेतोराभासत्वम् । बाधस्थले तु हेतोराभासत्व- 

। मिति तदाशय । सिद्धान्तिना त्वयमाशयः सिद्धिस्थलेऽपि सिषाधयिषा बालादनुमित्युत्पत्तेर्न सिद्धसाधनस्थले नियमेन पक्षत्वासिद्धि । बाध- स्थले तु आहार्यपरोक्षानङ्गीकारात् सिषाधयिषयाऽप्यनुमित्युत्पत्त्युत्प- त्त्यसम्भावात् नियमेन पक्षत्वासिद्धिरिति कालात्ययापदिष्टस्य बाधि- तम्य हेत्वाभासकोटी घटना साधीयसीति । बाधस्य तदभाववत्तानिश्च- यविधया, विरुद्धसत्प्रतिपक्षयोः तदभावव्याप्यवत्ता निश्चयविधयाऽनु- मिति प्रतिबन्धकत्वम् । अनेकान्त्य ज्ञानस्य तु व्याप्तिज्ञानविरोधित्वम् । आश्रयासिद्धि स्वरूपासिद्धि ज्ञानयोस्तुपक्षधर्मताधीविरोधित्वम् । व्या- प्यत्वासिद्धिस्थले चोपाधिना व्यभिचारानुमानेन हेतोर्व्याप्तिज्ञानप्रति- बन्ध इति हेत्वाभासेषु दोषज्ञानस्यानुमिति तत्तरणान्यतरप्रतिबन्ध- कत्व बोध्यम् । 

५- तृतीयावतार सारः- 

तृतीयेऽवतारे वैदिकलौकिकभेदेन द्विविध शब्दप्रमाणं निरूपित सपरिकरम् । वेदानामपौरुषेयत्व नित्यत्व च । ननुवर्णोत्पत्तिविनाशवा- दिना भवतां मते कथं वेदाना नित्यत्वादि सम्भवतीति चेत्, उच्यते । वैदेकरूपानुपूर्व्या पठ्यमानत्वमेव नित्यत्वम्, वेदानुपूर्व्या. पुरुषस्वात- व्याधीन रचनत्वाभावादपौरुषेयत्वम् । तथा च श्रीभाष्ये 'इदमेव च वेदस्यापौरुषेयत्वं नित्यत्व च यत् — पूर्व पूर्वोच्चारणक्रमजनित सस्कारेण तमेव क्रमविशेष स्मृत्वा तेनैव क्रमेणोच्चार्यत्वम् । तदस्मासु सर्वेश्वरेऽपि समानम् । इयास्तु विशेष - सस्कारानपेक्ष स्वयमेवानुसन्धे, पुरुषोत्तमः ' इति ( ब्र० मी० १ अ० ३ पादे देवताधिकरणे । ) श्रीपाश्चरात्र वैरवा- नसागमयोदिव्यसूरि पूर्वाचार्य प्रबन्धाना वेदादितुल्य प्रमाणतमत्वं चोपवणितम् । तथा सर्वचिदचिद्वाचिपदाना परमात्मपर्यन्त बोधन- शक्तत्व च व्युदयादि । 

प्रस्तावना 

६-चतुर्थावनार सारः- 



<pg १५>


 
चतुर्थावतारतः प्रमेयपरिच्छेदोदशमावतार यावत् । स च क्रमेण प्रकृति कालनित्यविभूति धर्मभूतज्ञान जीवेश्वराद्रव्यनिरूपक । तत्र- चतुर्थेऽवतारे प्रकृतिप्राकृतात्मक चतुर्विंशतितत्त्वनिरूपण कृतम् । प्राकृत पञ्चभूतारब्धानि च चतुर्दशभुवनानि । तार्किकंस्तु पृथिव्यप्तेजोवाय्वा- काशकाल दिगात्ममनासि नवद्रव्याण्युपगतानि । तत्र दिग्वर्ज तानि स्वीकृतान्यस्माभि । दिशस्तुपाधिविशिष्टाकाशरूपत्वान्न पृथक् द्रव्यत्व मतम् । भाट्टास्तु उक्तैनवभि सह तमश्शब्दावपि द्रव्यकाटी निवेशित- वन्त । तत्र तमस. पृथिव्यामन्तर्भावो ग्रन्थ काररेव वर्णित । शब्दस्तु रूपादिवदद्रव्य गुणविशेष एव शास्त्रसिद्ध । यत्तु शब्दस्य द्रव्यत्वे साक्षादिन्द्रियसनिकर्षं ग्राह्यत्व घटादेरिवलिङ्गमुक्तम् । तदसिद्धम् । शब्दस्य स्वाश्रयवाय्वाद्यवयवद्वारेव सन्निकर्षेण श्रोत्रग्राह्यत्वोपगमाद- स्माभिः । चतुर्विंशति प्रकृतिप्राकृतात्मकानि तत्त्वानि श्रुत्यन्तपुराण- प्रसिद्धानि साख्यविद्भिरादृतानि चात्रनिरूपितानि । परवादिभिरेतदुपे- क्षणे कारण विद्म । जीवात्मा च पञ्चविशकः श्रुतिस्मृतिसिद्ध. । 'त पविशमित्याहुः सप्तविशमथापरे' (मन्त्रिकोप ० ) इति श्रुती परमा- त्मनः पविशत्व सप्तविंशत्व वाऽऽस्नात कालस्य पृथग्गणनागणननिष- न्धनम् । धर्मभूतज्ञानस्यात्म प्रकारत्वेन तदन्तर्भूतत्व नित्यविभूतेश्व श्रीवैकुण्ठनाथ परवासुदेव परमात्मान्तर्भू तत्वं चाभिप्रेत्यास्माक सप्त- विशतितत्त्ववादः प्रवृत्तः । शैवास्तु षट्त्रिशत्तत्व वादिनः । तानि च तत्त्वानि परतत्वं पति. (पशुपति) शुद्ध सत्त्वानि पञ्च-शिवतत्त्व, शक्ति तत्त्व, सदाशिवतत्त्वम्, ईश्वरतत्त्वम् विद्यातत्त्वमिति, माया, मायाका- र्याणि प्रधानादिपृथिव्यन्तानि चतुविशति, पुंसो, ज्ञकर्तृत्वार्थानि पञ्च- तत्त्वानि कालो, नियतिः, कला, विद्या, राग इति मायाजनितानि, इति षट्तिशत् शैवतन्त्रोक्तानि । तत्र शुद्धसत्त्वाना पञ्चानां पतिस्वरूपा नन्यत्व तेरेव वर्णितम् । विद्यारागयोश्च जीवधर्मज्ञानेऽनन्तर्भावोबोध्यः । कालस्य तु न मायाकार्थत्वम् । किन्तु पृथक् द्रव्यत्वमेव शास्त्रतः सिद्धम् । नियतेस्तत्तद्वस्तुप्रतिनियतशक्त्यनतिरिक्तत्व, काला च प्रकृत्य- वस्थाविशेष एवाक्षराख्यो नातिरिक्त इति तद्वादनिशसा न्यायसिद्धान्ते ऽस्तिकृतः । 

७- पचमावतार सारः- 

पञ्चमावतारे कालतत्त्वनिरूपणम् । तस्य प्राकृतपरिणाम हेतुत्व 



<pg १६>


 
प्रस्तावना 

विभुत्व क्षणादि परिणामित्वमीश्वरीयली लोपकरणत्वं च वर्णितम् । 

८- षष्ठावतार सारः- 

षष्ठेऽवतारे नित्यविभूतिवर्णनम् । साचा त्रिगुणा विशुद्धसत्त्वा 

ज्ञानानन्दस्वरूपा 

दिव्यमन्दिरादिविविधविचित्रानन्तदिव्यपरिणामा, तत्रत्यश्च भगवद्दिव्यमङ्गलविग्रहोऽस्त्रभूषणैः सर्वतत्त्वधारकः शुभाश्रयः मुक्तप्राप्यो मुक्तभोग्यश्चेति न्यरूपि । 

६-- सप्तमवतार सारः- 

सप्तमेऽवतारे धर्मभूतज्ञाननिरूपणम् । ज्ञानस्यात्मगुणत्वं द्रव्यत्व स्वाश्रयाय स्वयंप्रकाशत्वञ्च विषयग्रहणकाले समनुवर्णितम् । तथा ज्ञानविशेषयोः भक्तिप्रपत्योश्च मोक्षप्रयोजकयो. स्वरूप विवेचन कृतम् । 

१०- अष्टमावतार सारः- 

अष्टमेऽवतारे बद्धमुक्तनित्यभेदेन त्रैविध्य जीवात्मना निरूपितम् । मुक्तभोगप्रकारच विस्तरतो वर्णितः । 

११- नवमावतार सारः- 

नवमेऽवतारे ईश्वरस्य सकलजगत्कारणत्वादिना परब्रह्मत्व, श्रीमत्व नारायणत्व, सगुणत्व, साकारत्व, परत्वादिपश्वक च वर्षितम् । 

१२ - दशमावतार सारः- 

दशमेऽवतारे सत्वरजस्तमः शब्दादिपञ्चक सयोगशक्तिभेदेन दशधाऽद्रव्य निरूप्य तर्किकाभिमताना गुणान्तराणा यथायथं संयोगा- दावन्तर्भावा निरूपितः । कर्माऽप्येकादशमद्रव्यमिति पक्षचास्ति । उप- संहारे च समस्तचिदचिद्विशिष्टेऽद्वितीये परब्रह्मणि श्रीनिवास एव सकलवेदान्ततात्पर्यं मित्युपवर्ण्य, भगवता बादरायणेन च ब्रह्ममीमा- साया विशिष्टाद्वैतब्रह्मनिरूपणमेव प्रतिज्ञाय तस्यैवाबात सकलजगदेक- कारणत्व प्रथमद्विके व्यवस्थाप्य द्वितीयद्विकेन च तस्यैव मुमुक्षूपास्यत्व मुक्त प्राप्यत्वे निर्णीय विशिष्टाद्वं तसिद्धान्तः स्थापित इत्यचकथत् ग्रन्थ- कारो ग्रन्येऽस्मिन्नुपसंहारे । एवं विषयसंग्रह. कृतोऽध्ययनप्रवृत्ताना 

बुद्धिसमाधानार्थं, प्रतिपत्तिसौकर्यार्थं च । 

प्रस्तावना 



<pg १७>


 
१३- श्रीयतीन्द्रमतदीपिकाग्रन्थकर्तुः 

परिचयः- 

यतीन्द्रमनदीपिका काराणां श्रीश्रीनिवासाचार्यस्वामिनां जन्म- देशकाला वधिकृत्य किञ्चिद्विज्ञापयामः । ' इति श्रीमद्वाधूलकुल- तिलके' त्यादिग्रन्थान्तिमवाक्यानुसन्धानेन श्रीवेटा द्विपादस्थित श्रीपद (तिरुपति) क्षेत्रनिवासि श्रीगोविन्दाचार्यस्वामिना सत्पुत्रा एते ग्रन्थकाराः पञ्चविजय चण्डमारुतादि प्रचण्ड प्रबन्धप्रबन्धू श्रीमन्महा- चार्यापराभिधान वाघूल श्रीरामानुजाचार्यस्वामिपादाना साक्षादन्ते- वासिन इति स्फुटमवगम्यते । श्रीमन्महाचार्याणा चावतार रवैस्तव- षोडशशताब्द्या दिनाके ( १-२-१५४३ ) तिरोभावश्व (३-१०-१६०७ ) दिनांके । अतस्साक्षात्तच्छिष्याणा प्रकृतग्रन्थकृतामपि काल रवंस्तव षोडशशताब्दीपरभागः सप्तदशशताब्दी पूर्वार्धं चेति नि ते । 

१४- मातृकाद्वयम् - 

• 

एतद्ग्रन्थमुद्रणावसरे च महामहोपाध्यायै पद्मभूषणैः श्रीका- श्व प्रतिवादिभयङ्कर श्रीमदण्णङ्गराचार्यस्वामि पादैर्मुद्रित मूलमात्र पुस्तकमेकम् । पुण्यपत्तन ( पुना ) मुद्रित प्रकाशव्याख्यासहितमूलपुस्तक मेक चेति पुस्तकद्वयमवलम्ब्य मुद्रापितोऽयं ग्रन्थोऽस्माभिः । प्रायश्व विशुद्धत्वात् परिष्कृतत्वाच्च श्रीकाश्वीमुद्रित मूल कोशानुसारेणैव मूलपा- ठोऽत्र समावेशित । तत्र तत्र पुनानगरमुद्रितपाठभेद ( ) एतचिह्नि तकोष्टकात प्रदर्शितः । अस्मदीय व्याख्यासहितस्यै तद्ग्रन्थस्य मुद्रा- पणसमये च सशोधनादी अस्मत्तोऽधिगत सद्विद्येन श्रीमधुसूदनाचार्येण- व्याकरणवैदान्ताचार्येणास्मदन्तेवासिता श्रीभागवताचार्येण च यथो- चित साहाय्यकमाचरितमिति तावेतौ शुभाशीभिरभिवर्धयाम । दत्ते- प्यवधानेऽशुद्धय. काश्चन समापतिता अवर्जनीयाः । ताश्व विशोधनीयाः प्राज्ञैरित्यभ्यर्थयामः । 

१५- कृतज्ञताप्रकाशनम् - 

एतद्ग्रन्थ प्रकाशने महदार्थिक साहाय्यमारचितवतां महता विषये सधन्यवादार्पणं कृतज्ञतां प्रकाशयन्त आत्मानमनृणीचिकीर्षाम । 



<pg १८>


 
प्रस्तावना 

श्री० उ० वे० औत्तराहजगद्गुरु अयोध्यास्थ श्रीकोसलेश सदनाध्यक्ष श्रीरामनारायण त्रिदण्डि श्रीरामानुजजीय रस्वामिभिः रु०५०१ ) एका- धिक पञ्चशतमुद्रा उपहारीकृता । श्री० उ० वे० वृन्दावनस्थ श्रीहरि - देवमन्दिराध्यक्ष श्रीत्रिदण्डिदेवनारायण रामानुजजीयर स्वामिभिव रु० २५१ ) एकपञ्चाशधिक शतद्वय समर्पितम् । बम्बईस्थ सोमाणी कुला ग्रगण्यैर्भगवद्भागवताचार्य सेवापरायणः श्रीसम्प्रदाय परिपोषणबद्ध- श्रद्धैः श्रीरामदयाल सोमाणी महाभागश्च रु० ५०१ ) रूप्यकाणा सेवा- कृता । महात्मना श्रीगोविन्दस्वामिना श्रीवैष्णवदासेन च ५१) मुद्राः समर्पिता । एतेभ्यो महाशवेभ्यो धन्यवादसमर्पणपूर्वक मङ्गलान्याशा- स्महे तराम् । श्रीमदनन्तसन्देश सम्पादकै श्रीकेशवदेवशास्त्रिभि स्व- प्रचालित श्रीरङ्गनाथमुद्रणालये यथासमय मुद्रापितोऽय ग्रन्थ. प्रेक्षकलो- चनातिथीकृत इति तेभ्योऽपि महोदयेभ्यः मङ्गलान्याशास्महे तराम् । 

१६- याकाचन सेवा- 

श्रीसम्प्रदायीयसिद्धान्ततत्त्वमधिजिगमिषूणामधिकारिणा प्रथ- मतोऽभ्यसनीयस्य प्रबन्धस्यास्य यतीन्द्रमतदीपिकानाम्नो लघुवर्तिका- नाम्नी व्याख्या श्रीसम्प्रदायस्य सेवारूपिणी विरचिताऽद्यास्माभिः भगवद्भागवताचार्यकृपा बलमवलम्ब्य । आशास्महे चानयाऽकिञ्चनज- ननिर्वर्तितया यया कयाचन सेवया भगवान् श्रिय पति. सहपूर्वाचार्यैः प्रसन्नो भूयादिति । अभिनन्दित चैतत्प्रकाशन श्रीगोवर्धनस्वामि प्रभृति- भिर्महनीयैरिति श्री. ॥ 

श्रीरङ्गजीमन्दिर पोस्ट- वृन्दावन 

जिला-मथुरा (उ०प्र०) 

श्रीवैष्णवदासः 

विद्याभूषण तिरुनागूर 

प्र० भ० अण्णंगराचार्यः 

४-५-७६ 

* श्रीः ** 

* श्रीमते रामानुजाय नम 

श्रीमद्वाधूल कुलतिलक श्रीमन्महाचार्यप्रधानशिष्य श्रीनिवासाचार्य विरचिता 

यतीन्द्रमतदीपिका 

