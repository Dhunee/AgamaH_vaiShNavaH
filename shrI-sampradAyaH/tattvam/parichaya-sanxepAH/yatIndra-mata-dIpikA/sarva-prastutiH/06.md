+++
title = "०६ नित्यविभूतिः"

+++

## नित्य-विभूति-निरूपणम् 

<details open><summary>विश्वास-प्रस्तुतिः</summary>

१. अथ नित्य-विभूतिर् निरूप्यते ।  
शुद्ध-सत्त्व--धर्म-भूत-ज्ञान--जीवेश्वर-साधारणं लक्षणम् **अ-जडत्वम्** । **अ-जडत्वं** नाम स्वयम्-प्रकाशत्वम् ।  
तत्र शुद्ध-सत्त्व--धर्म-भूत-ज्ञान--साधारणं लक्षणम् –  
पराक्त्वे सति +अजडत्वम् -  
तत्तु स्वयम्-प्रकाशत्वे सति, परस्मा एव भासमानत्वम् ।
</details>

<details><summary>हिन्दी</summary>

अनुवाद -काल- निरूपण के पश्चात् नित्यविभूति का निरूपण किया जा रहा है । शुद्धसत्त्व, धर्मभूतज्ञान, जीव तथा ईश्वर, इन चारों में पाया जाने वाला धर्म अजड़त्व है ।  
स्वयम्प्रकाशत्व को अजड़त्व कहते हैं । 
पराक् होते हुए अजड़ होना यह धर्मं शुद्धसत्त्व तथा धर्मभूतज्ञान, इन दोनों में समान रूप से पाया जाता है ।  
पराक् होते हुए अजड़ होने का अर्थ है स्वयम् प्रकाश होते हुए दूसरे के लिए प्रकाशित होना ।  
</details>


<details><summary>हिन्दी - तिप्पनी</summary>

नित्यविभूति का निरूपण 


भा० प्र० - प्रकृति तथा काल का निरूपण करने के पश्चात् इस छठे अवतार में नित्यविभूति का निरूपण किया जाता है । विशिष्टाद्वैतदर्शन में स्वीकार किया जाता है कि परमात्मा की दो विभूतियाँ हैं— श्रीविभूति तथा नित्यविभूति ।  
लीला विभूति के अन्तर्गत सम्पूर्ण जगत् आ जाता है.  
तथा नित्यविभूति श्रीभगवान् के दिव्य वैकुण्ठधाम को कहते हैं ।  
नित्यविभूति को शुद्धसत्त्व तथा त्रिपाद्विभूति भी कहा[[१०५]] जाता है ।  
पुरुषसूक्त का निम्न मन्त्र भी परमात्मा की इन दोनों विभूतियों का निर्देश करता है । 

'पादोऽस्य विश्वा भूतानि त्रिपादस्यामृतं दिवि । एतावानस्य महिमा ततो ज्यायांश्च पूरुषः ।'+++(5)+++  
अर्थात् परमात्मा की पादविभूति में यह सम्पूर्ण जगत् है  
तथा परमात्मा की अमृत त्रिपाद विभूति द्युलोक ( वैकुण्ठलोक ) में है ।  
इतना परमात्मा का ऐश्वर्य है और परमपुरुष उससे महान् है । 

यतीन्द्रमतदीपिकाकार शुद्धसत्त्व, धर्मभूतज्ञान, जीव तथा ईश्वर,  
इन चारों में अजड़त्व नामक धर्म को लेकर समानता मानते हैं ।  
यह अजड़त्व स्वयम्प्रकाशत्व रूप है ।  
स्वयम्प्रकाश उसे कहते हैं, जो अपने प्रकाश के लिए किसी दूसरे प्रकाशक पदार्थ की अपेक्षा न रखे ।  
इसी प्रकार स्वयम्प्रकाशत्व नित्यविभूति में है । 

</details>


<details><summary>मूलम्</summary>

१. अथ नित्यविभूतिर्निरूप्यते । शुद्धसत्त्वधर्मभूतज्ञानजीवेश्वरसाधारणं लक्षणम् अजडत्वम् । अजडत्वं नाम स्वयम्प्रकाशत्वम् । तत्र शुद्धसत्त्वधर्मभूतज्ञान-साधारणं लक्षणम् – पराक्त्वे सति अजडत्वम् - तत्तु स्वयम्प्रकाशत्वे सति परस्मा एव भासमानत्वम् ।

</details>


<details open><summary>विश्वास-प्रस्तुतिः</summary>

२. **शुद्ध-सत्त्वं** नाम त्रि-गुण-द्रव्य-व्यतिरिक्तत्वे सति सत्त्ववत्त्वम्;  
निःशेषाविद्या-निवृत्ति-देश-विजातीयान्यत्वं वा ।  
सा +++(नित्य-)+++विभूतिर् ऊर्ध्व-प्रदेशे अनन्ता,  
ऽधःप्रदेशे परिच्छिन्ना,  
अचेतना, स्वयम्-प्रकाशा च ।  
आनन्दावहत्वाद् **आनन्द**-नामिका ।  
पञ्चोपनिषन्-मन्त्र-प्रतिपाद्यतया पञ्चोपनिषद्-आत्मिका ।  
अ-प्राकृत-पञ्च-शक्तिमत्तया पञ्च-शक्तिमयीति निगद्यते ।
</details>

<details><summary>हिन्दी</summary>

यहाँ पर शुद्धसत्त्व के दो लक्षण दिये गये हैं-  
त्रिगुण द्रव्य से भिन्न होते हुए सत्त्वगुणवान् होना इसका पहला लक्षण है ।  
इसका दूसरा लक्षण है – सम्पूर्ण अविद्या की निवृत्ति जहाँ हो जाती है, उस प्रदेश से विसजातीय जो प्राकृतिक प्रदेश, उससे भिन्न होना; यह नित्यविभूति का दूसरा लक्षण है ।  

यह नित्यविभूति ऊपर की ओर अनन्त है तथा नीचे की ओर यह सीमित है ।  
यह ज्ञानरहित तथा स्वयम् प्रकाश है ।  
आनन्दप्रद होने के कारण इसका एक नाम आनन्द भी है ।  
पञ्चोपनिषत् के मन्त्र इस विभूति का प्रतिपादन कराते हैं, अतएव यह पञ्चोपनिषन्मयी है ।  
दिव्य पञ्चशक्तियों से युक्त होने के कारण यह पञ्चशक्तिमयी कही जाती है । 
</details>

<details><summary>हिन्दी - तिप्पनी</summary>

शुद्धसत्त्व पदार्थ 


नित्य विभूति को शुद्धसत्त्व भी कहा जाता है, क्योंकि इस विभूति में रहने वाला सत्त्वगुण प्राकृतिक न होकर दिव्य है । प्रकृति में रहने वाला सत्त्वगुण रजोगुण एवं तमोगुण से मिश्रित रहता है, किन्तु नित्यविभूति में पाए जाने वाले सत्त्वगुण में रजो- गुण एवं तमोगुण का मिश्रण नहीं है । अतएव यह शुद्धसत्त्व है । प्रकृति में पाया जाने वाला सत्त्वगुण मिश्रसत्त्व कहलाता है । शुद्धसत्त्व में अजड़त्व होते हुए पराक्त्व भी है । पराक् का अर्थ है - 'परस्मै अञ्चति' अर्थात् जो अपने से भिन्नों के लिए प्रका- शित हो । नित्यविभूति भी अपने से भिन्न ईश्वर तथा नित्य-मुक्त जीवों के लिए प्रकाशित होती है । उसके उपभोक्ता ईश्वर तथा नित्य-मुक्त जीव ही हैं । 


शुद्धसत्त्व के दो लक्षण 


यतीन्द्रमतदीपिकाकार ने शुद्धसत्त्व के दो लक्षणों का निर्देश किया है ।  
पहला लक्षण है- 'त्रिगुण-द्रव्य-व्यतिरिक्तत्वे सति सत्त्ववत्त्वम्' ।  
अर्थात् त्रिगुणद्रव्य से भिन्न होकर भी सत्त्वगुण से युक्त होना विभूति का लक्षण है ।  
नित्यविभूति में शुद्धसत्त्व है, अतएव वह सत्त्ववती है ।  
वह प्रकृति से भिन्न है ।  
प्रकृति में अतिव्याप्ति का वारण करने के लिए 'त्रिगुणद्रव्यव्यतिरिक्तत्वे सति' कहा गया है।  
जीव में अतिव्याप्ति का वारण करने के लिए  
'सत्त्ववत्त्व' कहा गया है ।  
इस प्रकार यहाँ लक्षण का समन्वय हो गया है ।  
नित्यविभूति का दूसरा लक्षण कहा गया है कि -  
'निःशेषाविद्या निवृत्ति- देशविजातीयान्यत्वम् ।'  
अर्थात् नित्यविभूति में पहुँचने पर जीव पर अमानव कर-स्पर्श होता है,  
उससे उस मुक्तात्मा की सम्पूर्ण अविद्या की निवृत्ति हो जाती है ।  
इस प्रकार नित्यविभूति निःशेषाविद्यानिवृत्ति देश है।  
उससे विजातीय है प्रकृत्यादि देश ।  
उस प्रकृत्यादि देश से भिन्न है सम्पूर्ण नित्यविभूति ।  
अर्थात् जिस प्रकार निःशेषाविद्या-निवृत्तिदेश  
शुद्धसत्त्व-गुण वाला है,  
उसी प्रकार सम्पूर्ण नित्य-विभूति शुद्ध-सत्त्वगुण वाली है । 

[[१०६]]

वह नित्यविभूति ऊपर की ओर अनन्त है किन्तु नीचे की ओर लीलाविभूति से परिच्छिन्न है । वह विभूति स्वयम् प्रकाश होते हुए भी ज्ञातृत्व रहित है ।  
यह विभूति आनन्दप्रद है, अतएव वह आनन्दात्मिका है ।  
'ज्ञानानन्दमया लोकाः' ये भगवच्छास्त्र के वाक्य  
नित्यविभूति को ज्ञानमय एवं आनन्दमय बतलाते हैं ।  

रहस्य नामक जो उपनिषदों के मन्त्र हैं,  
वे उस विभूति का दिव्य पञ्चभूतात्मक रूप से प्रतिपादन करते हैं,  
अतएव नित्यविभूति को पञ्चोपनिषन्मयी कहा जाता है । 

नित्य-विभूति के जो पांच दिव्य महाभूत हैं,  
वे ही पञ्चशक्ति शब्द से अभिहित किये जाते हैं ।  
उन सबों से सम्पन्न होने के कारण नित्यविभूति को पञ्चशक्तिमयी कहा जाता है । 

</details>


<details><summary>मूलम्</summary>

२. शुद्धसत्त्वं नाम त्रिगुणद्रव्यव्यतिरिक्तत्वे सति सत्त्ववत्त्वम्; निःशेषाविद्या- निवृत्तिदेशविजातीयान्यत्वं वा । सा विभूतिरूर्ध्वप्रदेशे अनन्ता । अधःप्रदेशे परिच्छिन्ना अचेतना स्वयम्प्रकाशा च । आनन्दावहत्वादानन्दनामिका । पञ्चो-पनिषन्मन्त्रप्रतिपाद्यतया पञ्चोपनिषदात्मिका । अप्राकृतपञ्चशक्तिमत्तया पञ्च-शक्तिमयीति निगद्यते ।
</details>


## भोग्यत्व-निरूपणम् 

<details open><summary>विश्वास-प्रस्तुतिः</summary>

३. सा विभूतिर् ईश्वरस्य नित्यानाम् मुक्तानां च  
ईश्वर-सङ्कल्पात् भोग्य-भोगोपकरण--भोग-स्थान--रूपा च भवति ।  
**भोग्यम्** ईश्वर-शरीरादि ।  
**भोगोपकरणानि** चन्दन-कुसुम-वस्त्र-भूषणायुधादीनि ।  
भोग-स्थानानि तु पुर--गो-पुर--प्राकार-मण्डप-विमानोद्यान-पद्मिन्य्-आदीनि ।
</details>

<details><summary>हिन्दी</summary>

अनुवाद - परमात्मा के सत्यसंकल्प के द्वारा नित्यविभूति ईश्वर – नित्य जीव एवं मुक्त जीवों का भोग्य, भोगोपकरण तथा भोगस्थान बन जाती है । ईश्वर के शरीर आदि भोज्य पदार्थ हैं। चन्दन, कुसुम, वस्त्र, भूषण तथा आयुध आदि भोग के साधन हैं । गोपूर, प्राकार, मण्डप, विमान, उद्यान तथा कमलिनी आदि भोग के स्थान हैं । 
</details>

<details><summary>हिन्दी - तिप्पनी</summary>

नित्यविभूति का भोग्यत्व

मा० प्र० - [[१०७]] नित्यविभूति में ईश्वर, नित्य जीव एवं मुक्त जीवों का निवास है । यह नित्यविभूति परमात्मा के सत्यसंकल्प से उपर्युक्त तीनों का भोग्य, भोगोपकरण तथा भोगस्थान होती है ।
</details>


<details><summary>मूलम्</summary>

३. सा विभूतिरीश्वरस्य नित्यानाम् मुक्तानां च ईश्वरसङ्कल्पात् भोग्यभोगोपकरणभोगस्थानरूपा च भवति । भोग्यमीश्वरशरीरादि । भोगोपकरणानि चन्दन-कुसुमवस्त्रभूषणायुधादीनि । भोगस्थानानि तु पुरगोपुरप्राकारमण्डपविमानोद्यान-पद्मिन्यादीनि ।
</details>

<details open><summary>विश्वास-प्रस्तुतिः</summary>

४. तत्र ईश्वरस्य, नित्यानां च **शरीराणि**  
भगवन्-नित्येच्छा-सिद्धानि ।  
मुक्तानां - 
शरीराणि, तेषाम् पित्रादि-सृष्टिः, युगपद्-अनेक-शरीर-परिग्रहा  इत्य्-आदीनि  
भगवत्-सङ्कल्पाद् एव भवन्ति ।
</details>

<details><summary>हिन्दी</summary>

ईश्वर तथा नित्य-मुक्त जीवों का शरीर श्रीभगवान् की नित्य इच्छा से बनते हैं ।  
मुक्त जीवों का शरीर  
उनके द्वारा अपने अतीतकालिक पितरों आदि की सृष्टि - समकाल में अनेक शरीरों को धारण करना आदि भी भगवान् के सत्यसंकल्प से ही होते हैं ।
</details>

<details><summary>हिन्दी - तिप्पनी</summary>

नित्यमुक्त जीवों के लिए श्रीभगवान् के श्रीविग्रह का दर्शन ही अत्यन्त भोग है   
श्रीभगवान् का भी शेषादि नित्य-मुक्त जीवों का शरीर भोग्य है ।  
ईश्वर तथा नित्य-मुक्त जीवों के शरीर तो  
भगवान् की ईच्छा से ही तत्- तत् प्रकार के हैं ।  
छान्दोग्योपनिषद् के आठवें अध्याय में बतलाया गया है कि  
मुक्त जीव आविर्भूत गुणाष्टक होते हैं ।  
अतएव वे अपने संकल्प मात्र से ही समकाल में अनेक शरीरों को धारण कर लेते हैं  
तथा वे अपने अतीतकालिक पितृ-गणों को देखना चाहते हैं  
तो वे भी अपना शरीर धारण करके उपस्थित हो जाते हैं ।+++(5)+++  
मुक्त जीवों द्वारा समकाल में अनेक शरीर धारण करने की शक्ति  
तथा पितृगणों की सृष्टि करने की शक्ति  
श्रीभगवान् के सत्यसंकल्प के द्वारा ही होती है ।  
क्योंकि मुक्त जीव जब 'अहमन्नमहमन्नमहमन्नम्' इस प्रकार से सामाम्नान करता है  
तो उस सामाम्नान को सुनकर  
अपने हर्षातिरेक को अभिव्यक्त करते हुए  
श्रीभगवान् भी सामाम्नान करते हैं— 'अहमन्नादोऽहमन्नादोऽहमन्नादः ।'  
अर्थात् मैं अपने भोग्य अत्यन्त दुर्लभ इस मुक्तजीव का उपभोक्ता हूँ  
और उस आये हुए अपने प्रियतम मुक्तजीव को प्रेमपूर्वक वीक्षण करके  
श्रीभगवान् अपने सत्यसंकल्प से ही उससे आविर्भूत गुणाष्टक बना देते हैं ।
</details>


<details><summary>मूलम्</summary>

४. तत्र ईश्वरस्य नित्यानां च शरीराणि भगवन्नित्येच्छासिद्धानि । मुक्तानां शरीराणि तेषाम् पित्रादिसृष्टिः युगपदनेकशरीरपरिग्रहा इत्यादीनि भगवत्सङ्कल्पा- देव भवन्ति ।
</details>

<details open><summary>विश्वास-प्रस्तुतिः</summary>

५. भगवतो व्यूह-विभवार्चावतार-शरीराणि **+अ-प्राकृतानि** ।  
अर्चावतारेषु प्रतिष्ठानन्तरम् प्रसादोन्मुखेश्वर-सङ्कल्पाधीनम्  
अ-प्राकृतं शरीरम् अत्राविर्भवति ।+++(5)+++  

प्राकृताप्राकृत-संसर्गः कथम् इति न शङ्कनीयम् -  
राम-कृष्णाद्य्-अवतार-शरीरवद् इति प्रमाणानुसारेण परिहारो द्रष्टव्यः ।
</details>

<details><summary>हिन्दी</summary>

भगवान् के व्यूह, विभव तथा अर्चावतार के जो शरीर होते हैं, वे भी दिव्य हैं ।  
अर्चावतारों में प्रतिष्ठा के पश्चात् प्रसादोन्मुख भगवान् के सत्य संकल्प से अप्राकृत शरीर आविर्भूत हो जाता है ।  
यहाँ पर यह शंका नहीं करना चाहिए कि प्राकृत वस्तुओं का दिव्य वस्तुओं से सम्बन्ध कैसे संभव है ?  
क्योंकि जिस प्रकार श्रीराम, श्रीकृष्ण इत्यादि के शरीर दिव्य थे,  
उसी प्रकार अर्घावतारों के भी शरीर दिव्य हो जाते हैं;  
इस प्रमाण के अनुसार उपर्युक्त शंका का समाधान हो जाता है । 
</details>

<details><summary>हिन्दी - तिप्पनी</summary>

श्रीभगवान् के सभी शरीर दिव्य होते हैं 

श्रीभगवान् के व्यूह तथा विभवावतारों में होने वाले जो शरीर होते हैं, वे भी दिव्य होते हैं । व्यूह रूप से भगवान् चार शरीरों को धारण करते हैं - वासुदेव, संक- र्षण, प्रद्युम्न एवं अनिरुद्ध । श्रीराम, कृष्ण आदि श्रीभगवान् के विभव रूप हैं । भगवान् का पररूप का श्रीविग्रह तो दिव्य है ही ।  

श्रीभगवान् का जो अर्चावतार रूप है, उस रूप में भी श्रीभगवान् का दिव्य विग्रह ही रहता है ।  
यदि कोई कहे कि अर्चा- वतार में तो श्रीभगवान् की राम, कृष्ण, वेङ्कटेश आदि की मूर्तियां होती हैं । ये मूर्तियाँ पाषाण या धातु की बनी होती है ।  
वे धातु और पाषाण प्राकृतिक ही होते हैं ।  
पुनः उनको दिव्य बतलाना कहाँ तक उचित है ?  
तो इसका समाधान यह है कि जिस प्रकार श्रीराम, कृष्ण आदि के शरीर प्राकृतिक ही प्रतीत होते थे,  
किन्तु वस्तुतः वे शरीर दिव्य ही थे;  
यह श्रीरामायण आदि के अध्येताओं को पूर्णरूप से ज्ञात है;  
उसी प्रकार प्रतिष्ठा के पश्चात् उन अर्चावतार शरीरों में भी दिव्यता आ जाती है ।
</details>

<details><summary>मूलम्</summary>

५. भगवतो व्यूहविभवार्चावतारशरीराणि अप्राकृतानि । अर्चावतारेषु प्रतिष्ठानन्त-रम् प्रसादोन्मुखेश्वरसङ्कल्पाधीनम् अप्राकृतं शरीरमत्राविर्भवति । प्राकृताप्राकृत- संसर्गः कथमिति न शङ्कनीयम् । रामकृष्णाद्यवतारशरीरवदिति प्रमाणानुसारेण परिहारो द्रष्टव्यः ।
</details>

## दिव्यत्व-प्रतिपादनम् 

<details open><summary>विश्वास-प्रस्तुतिः</summary>

६. मुक्तानां शरीरपरिग्रहस् तु  
वसन्तोत्सव-वेष-परिग्रहादिवत्  
स्वामिनः कैङ्कर्यम् एव।
</details>

<details><summary>हिन्दी</summary>

अनुवाद - जैसे वसन्तोत्सव में लोग अपना वेष परिग्रह करते हैं,  
वैसे ही अपने स्वामी श्रीभगवान् की प्रसन्नता के लिए  
मुक्तजीव शरीरों को धारण करते हैं ।
</details>

<details><summary>हिन्दी - तिप्पनी</summary>

भा० प्र० - छान्दोग्योपनिषद् में मुक्तजीवों के  शरीर धारणादि का वर्णन है ।  
किन्तु मुक्तजीवों द्वारा शरीरादि का धारण कर्मजन्य नहीं है ।  
श्रीभगवान् की प्रसन्नता के लिए मुक्तजीव भी  
तत् तत् शरीरों को धारण करते हैं ।  
वसन्तोत्सव काल में जिस प्रकार लोग मनोरंजनार्थ तत्-तत् वेषों को धारण करते हैं,  
उसी प्रकार मुक्त- जीव भी अपनी इच्छा से तत् तत् शरीरों को धारण करते हैं ।
</details>


<details><summary>मूलम्</summary>

६. मुक्तानां शरीरपरिग्रहस्तु वसन्तोत्सववेषपरिग्रहादिवत् स्वामिनः कैङ्कर्यमेव।
</details>


<details open><summary>विश्वास-प्रस्तुतिः</summary>

७. ईश्वर-शरीरस्य षाड्-गुण्यम् इति व्यवहारः  
**षाड्गुण्य-प्रकाशकत्वात्**।  
नित्य-निरवद्य-निरतिशयौज्ज्वल्य-सौन्दर्य-सौगन्ध्य-सौकुमार्य-लावण्य-यौवन-मार्दवार्जवादयो  
दिव्य-मङ्गल-विग्रह-**गुणाः** ।  
तस्य व्यापकत्वं गीतादिषु प्रसिद्धम् ।
</details>

<details><summary>हिन्दी</summary>

ईश्वर के शरीर के षाड्गुण्य का प्रकाशन शुद्धसत्त्व करता है, अतएव नित्यविभूति को षाड्- गुण्य भी कहा जाता है । शाश्वतिक दोषरहित एवं सीमातीत औज्वल्य, सौन्दर्य, सौगन्ध्य, सौकुमार्य, लावण्य, यौवन, मार्दव तथा आर्जव आदि श्रीभगवान् के दिव्य- मङ्गलविग्रह के गुण हैं । श्रीभगवान् के दिव्य मङ्गलविग्रह की व्यापकता गीता आदि में बतलायी गयी है । 
</details>


<details><summary>हिन्दी - तिप्पनी</summary>


श्रीभगवान् ज्ञान, शक्ति, बल, ऐश्वर्य वीर्य एवं तेज, इन गुणों के आश्रय हैं ।  
महर्षि पराशर कहते हैं- 


> 'ज्ञानशक्तिबलैश्वर्य-वीर्यतेजांस्यशेषतः । 
भगवच्छब्दवाच्यानि विना हेयैर् गुणादिभिः ॥' (वि० पु० ६।५।७९ ) 

[[१०९]]


अर्थात् सम्पूर्ण ज्ञान, सम्पूर्ण शक्ति, सम्पूर्ण बल, सम्पूर्ण ऐश्वर्य, सम्पूर्ण वीर्य तथा सम्पूर्ण तेज, ये सभी भगवत् शब्द के व्राच्य हैं । श्रीभगवान् के शरीर के इन छः गुणों का प्रकाशन नित्यविभूति करती है, अतएव शुद्धसत्त्व को षाड्गुण्य शब्द से अभिहित किया जाता है। श्रीभगवान् के दिव्यमङ्गलविग्रह दिव्य गुणों से सम्पन्न हैं । 


श्रीभगवान् के कुछ दिव्य गुण


१. औज्ज्वल्य - देदीप्यमानता । श्रीभगवान् का दिव्यमङ्गलविग्रह इसी गुण के कारण सदा देदीप्यमान रहता है । श्रीभगवान् के दिव्यमङ्गलविग्रह के औज्ज्वल्य का वर्णन करते हुए श्रीयामुनाचार्य स्तोत्ररत्न में कहते हैं- 

> स्फुरत्-किरीटाङ्गद-हार-कण्ठिका-  
मणीन्द्र-काञ्ची-गुण-नूपुरादिभिः ।  
रथाङ्ग-शङ्खासि-गदा-धनुर्-वरैर्  
लसत्-तुलस्या वनमालयोज्ज्वलम् ॥ ३६॥  
(स्तो० २० ३६ ) 
>
> अर्थात् श्रीभगवान् का दिव्यमङ्गल विग्रह चमकते हुए किरीट, वाजूबन्द, हार, कंठा, कौस्तुभमणि, करधनी, नूपुरादि आभूषणों तथा चक्र, शंख, कृपाण ( नन्दक ), गदा ( कौमोदकी ), धनुष ( शाङ्ग ) आदि आयुधों तथा तुलसी एवं वनमाला से देदीप्यमान है । 


२. सौन्दर्य - श्रीभगवान् के दिव्यमङ्गलविग्रह का सौन्दर्य अत्यन्त प्रख्यात है ।  
श्रीभगवान् के सौन्दर्य का वर्णन करती हुई छान्दोग्य श्रुति कहती है- 'आप्रणखात् सर्व एव सुवर्णः' ( छा० १/५/६ ) । अर्थात् श्रीभगवान् का नख से लेकर शिखा- पर्यन्त सम्पूर्ण अङ्ग मनोहर है । उनके नेत्रों का वर्णन करती हुई श्रुति कहती है- 'तस्य यथा कप्यासं पुण्डरीकमेव मक्षिणी' ( छा० उ० १/५/७ ) । अर्थात् श्रीभगवान् के कमल के सदृश मनोहर नेत्र हैं। रामानुजाचार्य कप्यास श्रुति के अर्थ का वर्णन करते हुए कहते हैं- 'गम्भीराम्भस्समुद्भूतसुमृष्टनाल र विकर विकसित पुण्डरीकदलामलयते क्षणः ।' अर्थात् श्रीभगवान् के गम्भीर जल में उद्भुत पुष्ट नाल पर सूर्य की किरणों के द्वारा विकसित कमल-दल के समान मनोज्ञ एवं विशाल नेत्र है ( वेदार्थसंग्रह ) । श्रीयामुनाचार्य स्तोत्ररत्न में श्रीभगवान् के दिव्यमङ्गलविग्रह के सौन्दर्य का वर्णन करते हुए कहते हैं- 


> प्रबुद्ध-मुग्धाम्बुज-चारु-लोचनं  
स-विभ्रम-भ्रू-लतम् उज्ज्वलाधरम् ।  
शुचि-स्मितं कोमल-गण्डम् उन्नसं  
ललाट-पर्यन्त-विलम्बितालकम् ॥ ३५॥  
(स्तो० र० ३५ ) 
> 
> अर्थात् श्रीभगवान् के नेत्र विकसित मनोहर कमल के समान हैं, भौंहें अत्यन्त कमनीय, विद्रुम से भी अधिक देदीप्यमान ओष्ठ हैं। उनका मनोहर मुसकान, कोमल गाल, उठी हुई नाक तथा ललाट- पर्यन्त लटकते हुए घुंघराले, काले कुन्तल हैं । 

३. सौगन्ध्य – उनके दिव्यमङ्गलविग्रह से सर्वदा सुगन्धि निकलती रहती है । 

४. सौकुमार्य – श्रीभगवान् के दिव्य मङ्गलविग्रह की सौकुमार्यं भव्य शोभा का वर्णन करते हुए उन्हें अतसीकुसुमसच्छाय कहा गया है । 

५. लावण्य – लावण्य उस शोभा-विशेष का नाम है, जो सुन्दर से भी सुन्दर वस्तु का गुण अपने दर्शकों को आकृष्ट कर लेता है । 

[[११०]]


६. यौवन - श्रीभगवान् के शरीर में यौवन हमेशा वना रहता है । 


७. मार्दव - उपर्युक्त सभी गुणों के साथ-साथ श्रीभगवान् के दिव्यमङ्गलविग्रह में मार्दव अपनी चरमसीमा पर बना रहता है । 


८. आर्जव - ऋजुता के भाव को आर्जव कहते हैं । 


ये सभी गुण श्रीभगवान् के दिव्यमङ्गलविग्रह में अपनी पूर्ण दिव्यता के साथ सर्वदा रहते हैं । ये सभी गुण श्रीभगवान् के दिव्यमङ्गलविग्रह में सीमातीत रूप से विराजमान रहते हैं । 

श्रीभगवान् के दिव्य रूप की व्यापकता -  
गीता का दसवीं एवं ग्यारहवाँ अध्याय, अन्तर्यामी ब्राह्मण, सुबालोपनिषद् आदि में विस्तार के साथ वर्णित हैं ।
</details>



<details><summary>मूलम्</summary>

७. ईश्वरशरीरस्य षाड्गुण्यमिति व्यवहारः पाड्गुण्यप्रकाशकत्वात्। नित्यनिरवद्य- निरतिशयौज्ज्वल्यसौन्दर्यसौगन्ध्यसौकुमार्यलावण्ययौवनमार्दवार्जवादयो दिव्य-मङ्गलविग्रहगुणाः । तस्य व्यापकत्वं गीतादिषु प्रसिद्धम् ।
</details>


<details open><summary>विश्वास-प्रस्तुतिः</summary>

८. मुक्तस्य शरीरादिकं नास्तीति वचनं तु  
कर्म-कृत-शरीराभाव-परम् ।  
तत्रत्येन्द्रियाणां नित्यत्वात्,  
अत एव कार्य-कारण-भावाभावात्,  
प्राकृतवन् न तत्त्वान्तर-व्यपदेशः+++(=??-)+++ ।
</details>

<details><summary>हिन्दी</summary>

मुक्तजीवों का शरीर नहीं होता है;  
इस कथन का अभिप्राय यह है कि उनका कर्मजन्य शरीर नहीं होता । 

नित्यविभूति की इन्द्रियाँ नित्य होती है,  
अतएव उनमें कार्यकारणभाव का अभाव होने के कारण  
प्राकृत इन्द्रियों को[[??]] उन्हें तत्त्वान्तर नहीं बतलाया गया है । 
</details>


<details><summary>हिन्दी - तिप्पनी</summary>

'अशरीरं वावसन्तं न प्रियाप्रियेऽस्पृशतः ।' इत्यादि श्रुतियों में  
बतलाया गया है कि  
मुक्तजीवों का शरीर से संबन्ध छूट जाता है,  
अत एव वे जागतिक सुख-दुःखों के आस्पद नहीं बनते हैं ।  
शरीर के संबन्ध से युक्त जीव के सुख-दुःख आदि का अपहान नहीं होता । इन सभी कथनों का अभिप्राय यह है कि मुक्तजीवों का प्राकृत शरीर से संबन्ध छूट जाता है ।  
लीलाविभूति को पार करने पर अमानव का स्पर्श होते ही उसका दिव्य शरीर हो जाता है और उस दिव्य शरीर से ही  
'सोऽश्नुते सर्वान् कामान् सह ब्रह्मणा विपश्चिता।'  
इस श्रुति में प्रोक्त वह ब्राह्मसुखों का अनुभव करते हुए सर्वलोक-संच- रण में समर्थ होता है ।  
वैकुण्ठलोक में रहने वाले मुक्तजीवों की इन्द्रियाँ भी नित्य तथा दिव्य होती हैं ।  
अतएव उनको तत्त्वान्तर न बतलाकर पञ्चशक्तिमय कहा गया है ।+++(5)+++  
</details>


<details><summary>मूलम्</summary>

८. मुक्तस्य शरीरादिकं नास्तीति वचनं तु कर्मकृतशरीराभावपरम् । तत्रत्येन्द्रियाणां नित्यत्वात्, अत एव कार्यकारणभावाभावात् प्राकृतवन्न तत्त्वान्तरव्यपदेशः ।
</details>


<details open><summary>विश्वास-प्रस्तुतिः</summary>

९. एतेन तत्र शरीरादिकं नास्तीति मत-निरासः ।  

‘तमसः परस्तात्’ इत्य् उक्त्वा  
प्रकृत्य्-एक-देश-वादि-मत-निरासः ।  

अ-प्राकृत--शब्द-स्पर्श-रूप-रस-गन्धाश्रयत्वात्  
आकाशादि-व्यावृत्तिः ।  

ज्ञानात्मकत्व-प्रतिपादनात् जडत्व-मत-निरासः ।
</details>

<details><summary>हिन्दी</summary>

इस प्रतिपादन से नित्यविभूति में  
शरीर का अभाव प्रतिपादित करने वालों के मत का निरास हो गया ।  

नित्यविभूति को तमोगुण से परे कहा गया है,  
अतएव नित्यविभूति को प्रकृति का एक अंश मानने वालों के मत का खण्डन हो गया । 

नित्यविभूति आकाश+++(आदि)+++ से भिन्न तत्त्व है,  
क्योंकि वह दिव्य शब्द, स्पर्श, रूप, रस एवं गन्ध का आश्रय है ।  

नित्यविभूति को जड़ मानने वालों के मत का खण्डन इसलिए हो गया कि वह ज्ञानात्मक है ।
</details>

<details><summary>हिन्दी - तिप्पनी</summary>

नित्यविभूति को विभिन्न दार्शनिकों ने प्रकृति का एक अंश वतलाकर  
उसे नित्योद्विक्त-सत्त्वगुणसम्पन्न माना है।  
उनके अनुसार नित्यविभूति में कभी भी सत्त्वगुण रजोगुण एवं तमोगुण से अभिभूत नहीं होता ।  
अतएव उसे शुद्धसत्त्वसम्पन्न कहा गया है ।  

किन्तु उन विचारकों का उक्त कथन इसलिए अनुचित है कि  
'आदित्यवर्णं तमसः परस्तात्' श्रुति  
प्रकृति के ऊपर आदित्य के समान वर्णयुक्त दिव्यमङ्गल- विग्रह से सम्पन्न भगवान् का प्रतिपादन करती है।  
इससे शुद्धसत्त्वमय नित्यविभूति के अन्तर्गत भगवद्-विग्रह सिद्ध होता है ।  

'क्षयन्तम् अस्य रजसः पराके' श्रुति कहती है कि  
रजोगुणयुक्त प्रकृति से ऊपर  
नित्यविभूति में श्रीभगवान् निवास करते हैं ।  

'योऽस्याध्यक्षः परमे व्योमन्' श्रुति कहती है कि  
इस जगत् के स्वामी परमात्मा परमाकाश में रहते हैं । 

'तदक्षरे परमे व्योमन्' श्रुति कहती है कि  
परमात्मा अविनाशी परमाकाश में रहता है ।  
यह परमाकाश ही नित्यविभूति है । 

इन वाक्यों से स्पष्ट है कि नित्य-विभूति प्रकृति से ऊपर है,  
वह प्रकृति का एकदेश नहीं है। 

नित्यविभूति आकाश से भिन्न इसलिए है कि  
वह दिव्य रस, रूप, गन्ध, स्पर्श एवं शब्द का आश्रय है ।  
इस भौतिक आकाश के गुण प्राकृतिक हैं ।  
नित्यविभूति को कुछ लोग जड़ मानते हैं,  
किन्तु वह जड़ इसलिए नहीं है कि वह ज्ञानमय है ।  
कहा भी गया है- 


[[1]]


> 'तत्रानन्दमया लोका  
भोगाश् चानन्दलक्षणाः ।   
आनन्दं नाम ते लोकं  
परमानन्द-लक्षणम् ॥  
> 
> तयोर् नौ+++(=??)+++ परमं व्योम  
निर्द्वन्द्वं सुखमुत्तमम् ।  
षाड्गुण्य-प्रसरो नित्य-  
स्वच्छन्दाद् देशतां गतः ॥' 


[[१११]]


अर्थात्  

> नित्यविभूति में आनन्दमय लोक और आनन्दात्मक भोग हैं ।  
आनन्द नामक वह नित्यविभूति परमानन्दस्वरूप है ।  
हम दोनों ( लक्ष्मी एवं नारायण ) के लिए परमाकाश नित्यविभूति  
निर्द्वन्द्व उत्तम सुखस्वरूप है ।  
ज्ञान, शक्ति आदि छः गुणों का प्रसर ही  
श्रीभगवान् की नित्य स्वेच्छा से  
देशरूपता को प्राप्त हुआ है । 

इन वचनों से नित्यविभूति आनन्दस्वरूप सिद्ध होती है ।  
अनुकूल ज्ञान ही आनन्द कहलाता है,  
अतएव नित्यविभूति ज्ञानमय सिद्ध होती है ।  
फलतः उसे जड़ नहीं कहा जा सकता है ।  
जड़ पदार्थ वह होता है,  
जो परप्रकाश होता है ।  
ज्ञानात्मक नित्यविभूति स्वप्रकाश है,  
अतएव वह अजड़ है । 
</details>


<details><summary>मूलम्</summary>

९. एतेन तत्र शरीरादिकं नास्तीति मतनिरासः । ‘तमसः परस्तात्’ इत्युक्त्वा प्रकृत्येकदेशवादिमतनिरासः । अप्राकृतशब्दस्पर्शरूपरसगन्धाश्रयत्वात् आकाशा-दिव्यावृत्तिः । ज्ञानात्मकत्वप्रतिपादनात् जडत्वमतनिरासः ।
</details>



## भगवतो दिव्यमङ्गलविग्रहस्य सर्वाश्रयत्वप्रतिपादनम् 

<details open><summary>विश्वास-प्रस्तुतिः</summary>

१०. भगवतोऽप्राकृत-दिव्य-मङ्गल-विग्रहस् तु  
अस्त्र-भूषणाध्यायोक्त-सर्वोपाश्रयः ।  
तद् यथा - पुरुषस्य कौस्तुभाकारत्वम्,  
प्रकृतेः श्री-वत्स-रूपत्वम्,  
महतो गदा-रूपत्वम्, 
सात्त्विकाहङ्कारस्य शङ्ख-रूपत्वम्,  
तामसाहङ्कारस्य शार्ङ्ग-रूपत्वम्,  
ज्ञानस्य खड्ग-रूपत्वम्,  
अज्ञानस्य तदावरक-रूपत्वम्+++(5)+++,  
मनसश् चक्र-रूपत्वम्,  
कर्म-ज्ञानेन्द्रियाणां शर-रूपत्वम्,  
सूक्ष्म-स्थूल-भूतानां वन-मालाकारत्वम् ।

> "चेतश् चक्रति, चेतना+++(=ज्ञानम्)+++ ऽसिर्; अमतिस् तत्+++(=खड्गस्य)+++-संवृतिर्, मालिका  
भूतानि स्व-गुणैर्, +++(सात्त्विक-तामस+)+++अहं-कृति-युगं शङ्खेन शार्ङ्गायते ।
बाणाः खानि+++(=ज्ञानकर्मेन्द्रियाणि)+++ दशापि, कौस्तुभमणिर् जीवः, प्रधानं पुनः  
श्रीवत्सं, कमला-पते, तव गदाम् **आहुर्** महान्तं बुधाः ॥””

इति सङ्गृह्योक्तम् पद्यम् अनुसन्धेयम् ।

</details>

<details><summary>हिन्दी</summary>

अनुवाद - अस्त्रभूपणाध्याय में श्रीभगवान् के दिव्यमङ्गलविग्रह को निम्न प्रकार से सबों का आश्रय बतलाया गया है । तथाहि —जीव श्रीभगवान् का कौस्तुभमणि है । प्रकृति ही उनका श्रीवत्सचिह्न है । महत्तत्त्व गदारूप है । सात्त्विकाहङ्कार शंख- स्वरूप है । तामसाहङ्कार शार्ङ्गस्वरूप है । ज्ञान कृपाणस्वरूप है । अज्ञान उस तल- वार का आवरक ( कोष ) है । मन चक्रस्वरूप है । ज्ञानेन्द्रियाँ एवं कर्मेन्द्रियाँ बाग- स्वरूप हैं । सूक्ष्मभूत ( तन्मात्राएँ ) एवं स्थूलभूत वनमालास्वरूप हैं । इन सभी अर्थों के संग्राहक निम्न श्लोक का यहाँ अनुसंधान करना चाहिए। वह श्लोक है- 

अर्थात् - हे श्रीपते ! श्रीपराशर महर्षि आदि महापुरुषों ने कहा है कि मन ही आपका चक्र है । ज्ञान कृपाण है, अज्ञान उसका म्यान है । अपने गुणों के साथ पञ्च- महाभूत ही आपकी वनमाला है । सात्त्विकाहङ्कार शंख तथा तामसाहङ्कार शां है, दश इन्द्रियाँ बाण हैं, जीव कौस्तुभमणि है, प्रकृति श्रीवत्सचिह्न है तथा महान् ही गदा है । 
</details>


<details><summary>मूलम्</summary>

१०. भगवतोऽप्राकृतदिव्यमङ्गलविग्रहस्तु अस्त्रभूषणाध्यायोक्तसर्वोपाश्रयः । तद्यथा -पुरुषस्य कौस्तुभाकारत्वम्, प्रकृतेः श्रीवत्सरूपत्वम्, महतो गदारूपत्वम्,सात्त्विका – हङ्कारस्य शङ्खरूपत्वम्, तामसाहङ्कारस्य शार्ङ्गरूपत्वम्, ज्ञानस्य खड्गरूपत्वम्, अज्ञानस्य तदावरकरूपत्वम्, मनसश्चक्ररूपत्वम्, कर्मज्ञानेन्द्रियाणां शररूपत्वम्, सूक्ष्मस्थूलभूतानां वनमालाकारत्वम् ।

> “चेतश्चक्रति चेतनासिरमतिस्तत्संवृतिर्मालिका  
भूतानि स्वगुणरहङ्कृतियुगं शङ्खेन शार्ङ्गायते ।  
बाणाः खानि दशापि कौस्तुभमणिर्जीवः प्रधानम् पुनः  
श्रीवत्सः कमलापते तव गदामाहुर्महान्तम् बुधाः ॥”

इति सङ्गृह्योक्तम् पद्यमनुसन्धेयम् ।

</details>



<details open><summary>विश्वास-प्रस्तुतिः</summary>

११. सा विभूतिर् आमोद-प्रमोद-सम्मोद-वैकुण्ठाख्य-रूपेण **चतुर्-विधा**  
पुनर् **अनन्ता**,  
त्रिपाद्-विभूति--परम-पद--परम-व्योम--परमाकाश-  
+अमृत-नाक--+अप्राकृत-लोक--+आनन्द-लोक-वैकुण्ठायोध्यादि-शब्द-वाच्या च ।  
एतस्यां विभूतौ  
द्वादशावरणोपेतम् अनेक-गोपुर-प्राकारैर् आवृतं  
**वैकुण्ठं** नाम नगरम् ।  
तत्र आनन्द-नामको **दिव्यालयः** ।  
तदन्तो रत्नमयानेक-स्तम्भ--सहस्रैर् विरचिता महा-मणि-मण्डपाख्या **सभा** ।  

तस्यां सहस्र-फणा-मणि-तेजो-विराजितो **ऽनन्तः** ।  
तस्मिन् धर्मादिमय-दिव्य-**सिंहासनम्**।  
तद्-उपरि चामर-हस्ताभिर् विमलादिभिः सेवितम् अष्ट-दलात्मकं **पद्मम्** ।  
तद्-उपरि प्रकृष्ट-विज्ञान-धामा **शेषः** ।  
तद्-उपरि वाचः परम् (महद्) अद्भूतम् ।  
एवं नित्य-विभूतिः (सङ्ग्रहेण) निरूपिता ।
</details>

<details><summary>हिन्दी</summary>

नित्यविभूति के चार भेद हैं- आमोद, प्रमोद, सम्मोद एवं वैकुण्ठ । पुनः उसके अनन्त प्रभेद हैं । नित्यविभूति के कई नाम हैं, जैसे- त्रिपाद्विभूति, परमपद, परमव्योम, परमाकाश, अमृतलोक, नाकलोक, आनन्दलोक, वैकुण्ठलोक तथा अयोध्या आदि । नित्यविभूति में बारह आवरणों से युक्त अनेक गोपुर तथा प्राकारों से घिरा हुआ वैकुण्ठ नामक नगर है। उस वैकुण्ठ नगर में आनन्द नामक दिव्य भवन है । उसके भीतर कई सहस्र रत्न के स्तम्भों से निर्मित महामणि- मण्डप नाम की सभा है । उस मण्डप में हजार फणाओं के रत्नों के तेज से सुशोभित अनन्त हैं । उनके ऊपर धर्मादि-युक्त दिव्य सिहासन है । उसके ऊपर चामरधारिणी विमला आदि के द्वारा सुसेवित आठ दलों वाला कमल है । उसके ऊपर प्रकृष्टविज्ञानाश्रय शेष हैं । उसके ऊपर वाणी के द्वारा कात्स्न्र्त्स्न्येन अवर्णनीय श्रीभगवान् हैं । इस प्रकार संक्षेपतः नित्यविभूति का निरूपण किया गया । 

</details>


<details><summary>मूलम्</summary>

११. सा विभूतिर् आमोदप्रमोदसम्मोदवैकुण्ठाख्यरूपेण चतुर्विधा पुनरनन्ता त्रिपा-द्विभूतिपरमपदपरमव्योमपरमाकाशामृतनाकाप्राकृतलोकानन्दलोकवैकुण्ठायोध्यादि-शब्दवाच्या च । एतस्यां विभूतौ द्वादशावरणोपेतम् अनेकगोपुरप्राकारैरावृतं वैकुण्ठं नाम नगरम् । तत्र आनन्दनामको दिव्यालयः । तदन्तो रत्नमयानेक-स्तम्भसहस्रैर्विरचिता महामणिमण्डपाख्या सभा । तस्यां सहस्रफणामणितेजो- विराजितोऽनन्तः । तस्मिन् धर्मादिमयदिव्यसिंहासनम्। तदुपरि चामरहस्ताभि- र्विमलादिभिः सेवितम् अष्टदलात्मकं पद्मम् । तदुपरि प्रकृष्टविज्ञानधामा शेषः । तदुपरि वाचः परमद्भूतम् । एवं नित्यविभूतिः निरूपिता ।
</details>

<details open><summary>विश्वास-प्रस्तुतिः</summary>

**इति श्रीवाधूलकुलतिलकश्रीमन्महाचार्यस्य प्रथमदासेन श्रीनिवासदासेन  
विरचितायां यतीन्द्रमतदीपिकायां नित्यविभूतिनिरूपणम्**
</details>

<details><summary>मूलम्</summary>

**इति श्रीवाधूलकुलतिलकश्रीमन्महाचार्यस्य प्रथमदासेन श्रीनिवासदासेन  
विरचितायां यतीन्द्रमतदीपिकायां नित्यविभूतिनिरूपणम्**
</details>
 


[[११२]]


श्रीभगवान् द्वारा जगत् का अस्त्रभूषण रूप में धारण 


भा० प्र० – विष्णुपुराण के प्रथम अंश के बाइसवें अध्याय में श्रीभगवान् इस सम्पूर्ण जगत् को अस्त्र एवं भूषण रूप से किस प्रकार धारण करते हैं, इस बात को बतलाते हुए महर्षि पराशर कहते हैं- 

'आत्मानमस्य जगतो  
निर्लेपम् अगुणामलम् ।  
बिभर्ति कौस्तुभ-मणि-  
स्वरूपं भगवान् हरिः ॥  

श्रीवत्स संस्थान-धरम्  
अनन्तेन समाश्रितम् ।  
प्रधानं बुद्धिर् अप्य् आस्ते  
गदारूपेण माधवे ॥ 

भूतादिम् इन्द्रियादिश्व द्विधाऽहङ्कारमीश्वरः । बिर्भात शङ्खरूपेण शार्ङ्गरूपेण स्थितम् ॥ चलत् स्वरूपमत्यन्तं जवेनान्तरितानिलम् । चक्रस्वरूपं च मनो धत्ते विष्णुकरे स्थितम् ॥ पञ्चरूपा तु या माला वैजयन्ती गदाभृतः । सा भूतहेतुसङ्घाता भूतमाला च वै द्विज ॥ यानीन्द्रियाण्यशेषाणि वुद्धिकर्मात्मकानि वै । शररूपाण्यशेषाणि तानि धत्ते जनार्दनः ॥ बिर्भात यच्चासिरत्नमच्युतोऽत्यन्तनिर्मलम् । विद्यामयं तु तज्ज्ञानमविद्याकोशसंस्थितम् ॥ इत्थं पुमान् प्रधानं च बुद्ध्यहङ्कारमेव च । भूतानि च हृषीकेशे मनः सर्वेन्द्रियाणि च । विद्याविद्ये च मैत्रेय ! सर्वमेतत् समाश्रितम् । अस्त्रभूषणसंस्थानस्वरूपं 


रूपवजितः ॥ बिर्भात मायारूपोऽसौ श्रेयसे प्राणिनां हरिः । सविकारं प्रधानं 


प्रधानं च पुमांसमखिलं जगत् । पुण्डरीकाक्षः तदेवं परमेश्वरः ॥ 


बिर्भात 


। 


[[११३]]


( विष्णुपुराण १।२२।६८-७६ ) अर्थात् इस जगत् के निर्लेप, प्राकृतिक गुणों से रहित तथा निर्दोष आत्मा अर्थात् शुद्ध दिव्यगुणाष्टकसम्पन्न आत्मा को भगवान् श्रीहरि मणिरूप से धारण करते हैं । अर्थात् श्रीभगवान् का कौस्तुभमणि जीवतत्त्वाभिमानी है । अनन्तं प्रभु ने प्रकृति को श्रीवत्स रूप से स्थान दिया है। श्रीभगवान् में बुद्धि गदा रूप से स्थित है । भूतों के कारण तामस अहङ्कार तथा इन्द्रियों के कारण सात्त्विक अहङ्कार, इन दोनों को श्रीभगवान् क्रमशः शार्ङ्ग रूप से तथा शंख रूप से धारण करते हैं । अपने वेग से वायु को भी पराजित करने वाले अत्यन्त चञ्चल मन को श्रीविष्णु अपने हाथ में चक्र रूप से धारण करते हैं । श्रीभगवान् की पाँच रूपों वाली वनमाला है, वह पञ्चभूतों तथा पञ्चतन्मात्राओं के संघातस्वरूपा है । भगवान् जनार्दन पाँचों कर्मेन्द्रियों तथा पाँचों ज्ञानेन्द्रियों को अपने बाण रूप से धारण करते हैं श्रीभगवान् जिस रत्नमय अत्यन्त निर्मल नन्दक नामक कृपाण को धारण करते हैं, वहं ज्ञानमय है तथा वह अज्ञान रूपी कोश में स्थित है । हे मैत्रेय ! इस प्रकार पुरुष, प्रधान, बुद्धि, अहङ्कार, सभी भूत, मन, सभी इन्द्रियां, ज्ञान तथा अज्ञान श्रीभगवान् हृषीकेश में अवस्थित हैं । प्राकृतिक रूप ( शरीर ) से रहित श्रीभगवान् विचित्र रूप प्राणियों का कल्याण करने के लिए धारण करते हैं । विष्णुपुराण के इसी अर्थं का अनुवाद आचार्यों ने 'चेतश्चक्रति' इत्यादि श्लोक में किया है । नित्यविभूति के जो आमोद आदि चार भेद बतलाए गये हैं, वे क्रमशः संकर्षण, प्रद्युम्न, अनिरुद्ध तथा वासुदेव के दिव्य भवन रूप हैं । अर्थात् 


। 


[[११४]]




श्रीवासुदेव के 


इसके पश्चात् 


आमोद संकर्षण के, प्रमोद प्रद्युम्न के, सम्मोद अनिरुद्ध के तथा वैकुण्ठ भवन रूप हैं । ये संकर्षण आदि चारों श्रीभगवान् के व्यूह रूप हैं । नित्यविभूति के भोग्य, भोगोपकरण तथा भोगस्थान रूप से अनन्त प्रभेद हैं । नित्य- विभूति के कई नाम हैं। जैसे— त्रिपाद्विभूति श्रीभगवान् की दो विभूतियाँ है- लीलाविभूति तथा त्रिपाद्विभूति । लीलाविभूति में सम्पूर्ण जगत् है और त्रिपाद्- विभूति वैकुण्ठ को कहते हैं । लीलाविभूति की अपेक्षा यह तीन गुना बड़ी है, अतएव इसे त्रिपादविभूति कहते हैं। श्रुति भी इसका वर्णन करते हुए कहती है- ' पादोऽस्य विश्वा भूतानि त्रिपादस्यामृतं दिवि ।' अर्थात् श्रीभगवान् के ऐश्वर्य के एक पाद में सम्पूर्ण जगत् है तथा इसका दिव्य तीन हिस्सा वैकुण्ठलोक में है । इसे परमपद इस- लिए कहा जाता है कि यह जीवों के लिए परम प्राण्यस्थान है । अथवा परमपुरुष का धाम होने से भी यह परमपद कहा जाता है । नित्यविभूति को परमव्योम तथा परमाकाश इसलिए कहा जाता है कि यह सभी लोकों से ऊपर तथा परमप्रकाशस्व- रूपा है । वह सूर्य, चन्द्रमा इत्यादि का कोई भी प्रकाश नहीं होता । गीता में श्रीभगवान् कहते हैं - 


[[1]]


'न तद् भासयते सूर्यो न शशाङ्को न पावकः ।' अर्थात् उस विभूति को सूर्य, चन्द्रमा तथा अग्नि आदि प्रकाशित नहीं करते हैं । नित्यविभूति नित्य परमात्मा का लोक होने से अमृतलोक, दिव्यगुणसम्पन्न नित्य-मुक्त जीवों का लोक होने के कारण नाकलोक, दिव्य गुणों तथा दिव्य पञ्चभूतों से सम्पन्न होने के कारण अप्राकृतलोक, आनन्दमय होने के कारण आनन्दलोक तथा जीवों के आविर्भूत गुणाष्टक सम्पन्न होने तथा जीवों की सभी कुण्ठाओं के समाप्त हो जाने के कारण वैकुण्ठलोक तथां अपराजेय होने के कारण अयोध्या शब्द से अभिहित की जाती है । वैकुण्ठ उस नित्य- विभूति का एक नगर है । वह नगर द्वादश आवरणों से युक्त है । उसमें अनेक गोपुर तथा प्राकार हैं । दिव्य वैकुण्ठ नामक नगर में महामणिमण्डप नाम की एक दिव्य सभा है, जो रत्नों से निर्मित हजारों स्तम्भों से समलंकृत है । उसके भीतर अनन्त विरा- जित हैं, जिनकी हजारो फणाओं की मणियां सदा चमकती रहती हैं । उसके ऊपर एक दिव्य सिंहासन है, जिसके धर्म आदि चार पाद हैं । उस सिंहासन के ऊपर एक अष्टदल कमल है, जिसके ऊपर विमला आदि चमरग्राहिणियाँ चमर किया करती हैं । उस कमल के ऊपर शेष विराजित हैं । श्रीशेष ज्ञानके आश्रयस्वरूप हैं । उसी के ऊपर श्रीभगवान् विराजित हैं । श्रीभगवान् का अनुभव सदा नवीन नवीन-सा ही रहता है । अपूर्वरूप से ही उनकी अनुभूति होती है। उनका कात्स्र्त्स्न्येन वर्णन सर्वथा असंभव है । श्रीभगवान् के दिव्यरूप का वर्णन करते हुए कहा गया है- 


'सव्यं पादं प्रसार्याश्रितदुरितहरं दक्षिणं कुञ्चयित्वा जानून्याधाय सव्येतरमितरभुजं नागभोगे निधाय । पश्वाद् बाहुद्वयेन प्रतिभटशमने धारयन् शङ्खचक्रे, 'देवी भूषादिजुष्टो वितरतु जगतां शर्म वैकुण्ठनाथः ॥'


[[११५]]


अर्थात् आश्रित जीवों के सभी पापों के प्रणाशक बाएँ पैर को फैलाकर तथा दाहिने पैर को मोड़कर श्रीभगवान् अपने घुटने पर रखे हुए हैं। अपनी दाहिनी तथा बाई भुजा को शेषनाग के आभोग पर रखकर श्रीभगवान् अपने पीछे की दोनों भुजाओं में शत्रुओं के विनाशक शंख एवं चक्र को धारण किये हुए हैं। इस प्रकार श्रीदेवी एवं भूदेवी तथा अलङ्कारों से अलङ्कृत वैकुण्ठनाथ श्रीभगवान् संसारियों को कल्याण प्रदान करें । 


इस प्रकार श्रीवाधूलकुलतिलक श्रीमन्महाचार्य के प्रधान शिष्य श्रीनिवासाचार्य द्वारा प्रणीत यतीन्द्रमतदीपिका नामक शारीरक - परिभाषा का नित्य-विभूति नामक छठा अवतार समाप्त हुआ । 

