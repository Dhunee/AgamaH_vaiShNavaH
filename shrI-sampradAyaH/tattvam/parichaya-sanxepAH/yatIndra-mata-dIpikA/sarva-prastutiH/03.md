+++
title = "०३ शब्दः"

+++

## शब्द-निरूपणम् 

<details open><summary>विश्वास-प्रस्तुतिः</summary>

१. अनुमाननिरूपणानन्तरं **शब्दो** निरूप्यते ।  
अनाप्तानुक्त-वाक्य-जनित--तद्-अर्थ-विज्ञानं **शाब्द-ज्ञानम्** ।  
तत्-करणं **शब्द-प्रमाणम्**।  
“अनाप्तानुक्त” इत्युक्तत्वात् वेदस्य पौरुषेयत्व-मत-निरासः ।  
कारण-दोष--बाधक-प्रत्ययाभाववत् वाक्यं वा +++(शब्द-प्रमाणम्)+++।
</details>

<details><summary>हिन्दी</summary>

अनुवाद—अनुमानप्रमाण के निरूपण के पश्चात् शब्दप्रमाण का निरूपण किया जा रहा है । जो अनाप्त व्यक्ति के द्वारा नहीं कहा गया हो, उस वाक्य से उत्पन्न वाक्य के अर्थ का ज्ञान ही शाब्दज्ञान है । उस शाब्दज्ञान के साधकतम को शब्द- प्रमाण कहते हैं । लक्षण में अनाप्तानुक्त पद का सन्निवेश करके वेदों को पौरुषेय मानने वाले नैयायिकों के मत का निरास किया गया है । अथवा ऐसे वाक्य को शब्द- प्रमाण कहते हैं, जो कारण-दोष तथा बाधक ज्ञान से रहित हों । 
</details>

<details><summary>हिन्दी - तिप्पनी</summary>

शब्दप्रमाण का निरूपण 


भा० प्र० - पहले के दो अवतारों में क्रमशः प्रत्यक्ष एवं अनुमान प्रमाणों का निरूपण किया जा चुका है। अब इस तीसरे अवतार में क्रमप्राप्त शब्दप्रमाण का निरूपण किया जा रहा है । शाब्दप्रमा के साधकतम को शब्दप्रमाण कहते हैं । ऐसा वाक्य जो अनाप्त पुरुष के द्वारा नहीं कहा गया हो, उस वाक्य से उत्पन्न वाक्यार्थं ज्ञान को शाब्दीप्रमा कहा जाता है । 

</details>


<details><summary>मूलम्</summary>

१. अनुमाननिरूपणानन्तरं शब्दो निरूप्यते । अनाप्तानुक्तवाक्यजनिततदर्थविज्ञानं शाब्दज्ञानम् । तत्करणं शब्दप्रमाणम्। “अनाप्तानुक्त” इत्युक्तत्वात् वेदस्य पौरुषेयत्वमतनिरासः । कारणदोषबाधकप्रत्ययाभाववत् वाक्यं वा ।
</details>

<details open><summary>विश्वास-प्रस्तुतिः</summary>

२. सर्गादौ भगवान् चतुर्मुखाय  
पूर्व-पूर्व-क्रम-विशिष्टान् वेदान् स्मृत्वा स्मृत्वा +उपदिशतीत्युवत्या  
वेदस्य नित्यत्वम् अपौरुषेयत्वं च सिद्धम्  
इति करण-दोषाभावो बाधक-प्रत्ययाभावश् च ।
</details>

<details><summary>हिन्दी</summary>

सृष्टि के प्रारम्भ में श्रीभगवान् पूर्व - पूर्वक्रमविशिष्ट वेदों को स्मरण करके ब्रह्मा को उनका उपदेश देते हैं, इस उक्ति के अनुसार वेदों की नित्यता तथा अपौरुषेयता सिद्ध होती है । अतएव वेदों में कारण-दोष तथा बाधकप्रत्यय का अभाव है । 
</details>

<details><summary>हिन्दी - तिप्पनी</summary>

अनाप्तानुक्तत्व वाक्य का विशेषण बतलाकर यह कहा गया है कि शाब्दज्ञान के जनक वाक्य का किसी पुरुष के द्वारा उक्त होना आवश्यक नहीं है, क्योंकि वेद तो अपौरुषेय हैं । उनका प्रवक्ता कोई पुरुष नहीं है । ईश्वर भी उन वाक्यों के स्वतंत्र वक्ता नहीं है । ईश्वर तो सृष्टि के प्रारम्भ में पूर्व- कल्प में विद्यमान यथायथ आनुपूर्वी सहित वेदों का स्मरण करके उनका उपदेश ब्रह्मा को दे देते हैं । एतावता स्पष्ट है कि ईश्वर भी वेदों के वक्ता नहीं हैं । अतएव वेद किसी पुरुष - विशेष द्वारा उक्त नहीं हैं; अपितु वे अपौरुषेय हैं तथा नित्य हैं । सर्वदा एकसमान आनुपूर्वी से युक्त रहना ही वेदों की नित्यता है । 


जिसकी रचना किसी पुरुष की बुद्धि के अधीन होती है, वह पौरुषेय है । वेदों की रचना किसी पुरुष की बुद्धि के अधीन नहीं हुई है । कहा भी गया है— [[५४]]

> 'अनादिनिधना ह्येषा वागुत्सृष्टा स्वयम्भुवा ।'   
आदौ वेदमयी दिव्या यतः सर्वाः प्रसूतयः ॥' 


[[1]]


अर्थात् सृष्टि के प्रारम्भ में श्रीभगवान् से आदि और अन्त रहित वेदरूपी दिव्य वाणी निस्सृत हुई, जिससे कि सारी सृष्टि हुई । ऋक् आदि विविध भेदों वाली वेद- वाणी की नित्यता तथा अपौरुषेयता का प्रतिपादन मुक्तकण्ठ से करती हुई श्रुति भी कहती है- 'वाचा विरूपनित्यया वृष्णे चोदस्व ।' श्रुति का अर्थ है – हे वृष्णि । ऋक् आदि अनेक रूपों वाली नित्य वेदवाणी के द्वारा श्रीभगवान् को प्रसन्न करो । 


नैयायिक आदि वेदों को पौरुषेय मानते हैं । वे उन्हें ईश्वर-प्रोक्त मानते हैं । अर्थात् ईश्वर वेदों का स्वतंत्र वक्ता है । नैयायिकाभिमत वेदों की पौरुषेयता का खण्डन करने के लिए ही मूल में वाक्य को अनाप्तानुक्त कहा गया है । विशिष्टाद्वैतियों के अनुसार वाक्य का उक्त होना आवश्यक नहीं है, किन्तु यदि वाक्य किसी स्वतंत्र वक्ता द्वारा उक्त हो तो उसका वक्ता अनाप्त नहीं होना चाहिये; अपितु उसे आप्त होना चाहिए । आप्त उसे कहते हैं, जो किसी भी कारणवश अयथार्थ न कहे; अपितु जो सदा यथार्थ ही कहे, उसे आप्त कहते हैं । नैयायिकों के अनुसार ईश्वर आप्तपुरुष है । वही वेदों का उपदेष्टा है । 


शब्दप्रमाण का दूसरा लक्षण करते हुए यतीन्द्र मतदीपिकाकार कहते हैं, अथवा जो कारणदोष एवं बाधकप्रयास से रहित होता है, वही वाक्य शाब्दप्रमा का जनक होता है । चूंकि वेद नित्य है, अतएव पौरुषेय वाक्यों में होने वाले – भ्रम, प्रमाण, करणापाटव एवं विप्रलिप्सा रूपी कारणदोषों का अभाव है । वेदवाक्य यथार्थज्ञान का प्रतिपादन करते हैं, अतएव उन ज्ञानों का कोई भी बाधकज्ञान नहीं है । इस प्रकार वेदवाक्य शाब्दप्रमा के जनक हैं । लोक में भी आप्तपुरुषों द्वारा प्रोक्त वाक्य कारण- दोष तथा बाधकप्रत्यय से रहित होते हैं । अतएव वे भी शाब्दप्रमा के जनक होते हैं । 

</details>


<details><summary>मूलम्</summary>

२. सर्गादौ भगवान् चतुर्मुखाय पूर्वपूर्वक्रमविशिष्टान् वेदान् स्मृत्वा स्मृत्वा उपदिश-तीत्युवत्या वेदस्य नित्यत्वमपौरुषेयत्वं च सिद्धमिति करणदोषाभावो बाधकप्रत्ययाभावश्च ।
</details>



## सम्पूर्णस्य वेदस्य प्रामाण्यम् 

<details open><summary>विश्वास-प्रस्तुतिः</summary>

> ३. ननु वेदवाक्यानाम् मीमांसकैः कार्य+++(=साध्य)+++-परतयैव प्रामाण्य-स्वीकारात्  
सिद्ध-ब्रह्म-पर-वाक्यानां व्युत्पत्त्य्-असम्भवाच् च कथम् प्रमाण्यम्? 

इति चेत्, न -  
+++(साध्य-फलापेक्षया)+++ सिद्ध-ब्रह्म-पर-वाक्यानाम् अपि उपासनान्वय-स्वीकारात्।+++(4)+++  
“पिता ते सुखम् आस्ते” इति  
लौकिक-सिद्ध-पर-वाक्यस्यापि बोधकत्व-दर्शनात्,  
बालानां लोके माता-पितृ-प्रभृतिभिः अम्बा-तात-मातुल-चन्द्रादीन् अङ्गुल्या निर्दिश्य  
तद्-अभिधायक-शब्दान् प्रयुञ्जानैः  
क्रमेण भूयः शिक्षितानां तत्-तद्-अर्थ-बुद्ध्य्-उत्पत्ति-दर्शनात्,  
वेदेऽपि परिनिष्पन्ने ऽप्य् अर्थे  
शब्दस्य बोधकत्वं सम्भवतीति  
न +अप्रामाण्य-शङ्कावकाशः ।
</details>

<details><summary>हिन्दी</summary>

[[५५]]

अनुवाद - यहाँ पर प्रश्न उठता है कि प्राभाकर-मीमांसकों के अनुसार वेदवाक्यों का प्रामाण्य कार्यों के ही प्रतिपादन में है, क्योंकि सभी वाक्यों का तात्पर्यं कार्यार्थ के ही प्रतिपादन में होता है । अतः सिद्ध ब्रह्म का प्रतिपादन करने वाले वाक्यों की व्युत्पत्ति असंभव होने के कारण उनका प्रामाण्य कैसे स्वीकारा जा सकता है ? तो यह कहना ठीक नहीं है, क्योंकि सिद्ध ब्रह्म का प्रतिपादन करने वाले वाक्यों का भी हम उपासन रूप कार्य में अन्वय ( संबन्ध ) स्वीकार करते हैं । किश्व – 'तुम्हारे. पिता सुखी हैं।' यह सिद्ध पिता विषयक लौकिक वाक्य की भी व्युत्पत्ति देखी जाती है । लोक में माता-पिता आदि, ये तुम्हारी माँ हैं, ये तुम्हारे पिता हैं, ये तुम्हारे मामा हैं, इत्यादि कहकर तथा ऊँगली से दिखा-दिखाकर, उन वाक्यों के वक्ता तत्- तत् सिद्ध वस्तु विषयक शब्दों का प्रयोग करते हैं और उन शब्दों को सुनकर बालकों को उन सिद्ध वस्तुओं का ज्ञान होता है, यह देखा जाता है। इसी तरह वेद में भी सिद्ध वस्तु ब्रह्म-विषयक शब्दों के द्वारा सिद्ध ब्रह्म का ज्ञान होता है, अतएव उन वाक्यों के अप्रामाण्य की शङ्का नहीं की जा सकती है ।

</details>

<details><summary>हिन्दी - तिप्पनी</summary>

सम्पूर्ण वेद की प्रामाणिकता

भा० प्र० - विशिष्टाद्वैत दर्शन में सम्पूर्ण वेद की प्रामाणिकता स्वीकार की जाती है । यह माना जाता है कि वेद का कोई भी अंश अप्रामाणिक नहीं है, क्योंकि उसके द्वारा यथार्थ का प्रतिपादन किया जाता है । यहाँ पर प्राभाकर - मीमांसकों का कहना कि वेद के उन्हीं वाक्यों का प्रामाण्य स्वीकार किया जा सकता है, जो वाक्य किसी कार्य का प्रतिपादन करते हों । वेदों के उपनिषद् भाग के वाक्य ब्रह्म का प्रतिपादन करते हैं । ब्रह्म सिद्ध पदार्थ है, अतएव सिद्ध ब्रह्म के प्रतिपादक वाक्यों का प्रामाण्य नहीं स्वीकारा जा सकता है । इस तरह सिद्ध ब्रह्म के प्रतिपादक वेदान्त वाक्यों का अप्रामाण्य सिद्ध होता है । 

प्राभाकर-मीमांसकों का कहना है कि लोक में अर्थ दो प्रकार के पाए जाते हैं- सिद्ध और कार्यं । जो घटादि पदार्थ पहले से बने रहते हैं, जिन्हें बनाना नहीं पड़ता है, वे सिद्ध पदार्थ हैं । जो कार्य प्रयत्न से साध्य हैं, वे कार्य हैं । गमनादि क्रिया प्रयत्न- साध्य हैं, अतएव कार्य कहलाती हैं। लौकिक एवं वैदिक सभी शब्दों का तात्यर्य कार्य अर्थ के ही प्रतिपादन में हैं । उनका तात्पर्य सिद्ध अर्थ के प्रतिपादन में नहीं है । 'यत्परः शब्दः सः शब्दार्थः यह सर्वसम्मत न्याय है । इस न्याय का अर्थ यह है कि [[५६]] शब्द जिस अर्थ को बतलाने में तात्पर्य रखता है, वही उस शब्द का अर्थ होता है । सभी शब्द कार्य रूपी अर्थ को बतलाने में तात्पर्य रखते हैं, उनका तात्पर्य सिद्ध वस्तु को बतलाने में नहीं होता है, अतएव कार्य को ही शब्दार्थ मानना चाहिए, सिद्ध पदार्थ शब्द का अर्थ नहीं बन सकता है । ब्रह्म तो नित्य सिद्ध पदार्थ है, अतएव उसके प्रतिपादन में उपनिषद्-वाक्यों का तात्पर्य नहीं हो सकता है । अतएव ब्रह्म को उपनिषद् का प्रतिपाद्य मानकर ब्रह्म का विचार करने वाले वेदान्तियों का प्रयास व्यर्थ हैं । 


मीमांसकों की इस शंका का समाधान करते हुए सिद्धान्ती का कहना है कि दुर्जन- तुष्यतु न्याय में सभी शब्दों को कार्यार्थ के प्रतिपादन में भी मान लिया जाय, तब भी कोई आपत्ति नहीं है, क्योंकि हम मानते हैं कि ब्रह्म के प्रतिपादक औपनिषद् - वाक्यों का तात्पर्यं ब्रह्म की उपासना रूप कार्य के प्रतिपादन में हैं । उपासना कार्य अर्थ है, अतएव उससे ब्रह्मप्रतिपादक - वाक्यों का संबंध स्वीकार करने में मीमांसकों को कोई भी आपत्ति नहीं होनी चाहिए। अतएव ब्रह्म- विचार का वैयर्थ्य प्रतिपादित नहीं किया जा सकता है । यह उत्तर तो अन्वारुह्यवाद अथवा अभ्युपगमवाद के अनुसार है । वास्तविकता यह है कि यह कोई नियम नहीं है कि शब्द की शक्ति कार्यार्थ के ही प्रतिपादन में हो, सिद्धार्थ के प्रतिपादन में नहीं; क्योंकि 'अयं ते पिता', 'इयं ते माता', 'अयं चन्द्रः' इत्यादि वाक्यों का उच्चारण करके तर्जन्या निर्देश के द्वारा व्युत्पित्सु बालक को सिद्ध माता, पिता, चन्द्र इत्यादि का ज्ञान कराया जाता है और बालक को उन सिद्ध पदार्थों का ज्ञान होता है, यह लोक में देखा भी जाता है । अत- एव यह नहीं कहा जा सकता है कि सभी शब्द कार्यार्थ के ही बोधक होते हैं । जिस तरह लौकिक शब्द सिद्धार्थ के बोधक होते हैं, उसी तरह वैदिक शब्द भी सिद्धार्थ के बोधक होते हैं । अतएव सिद्ध ब्रह्म के बोधक औपनिषद् - वाक्यों के आलोक में किये जाने वाले ब्रह्म-विचार को व्यर्थ नहीं कहा जा सकता है । 

</details>


<details><summary>मूलम्</summary>

३. ननु वेदवाक्यानाम् मीमांसकैः कार्यपरतयैव प्रामाण्यस्वीकारात् सिद्धब्रह्म-परवाक्यानां व्युत्पत्त्यसम्भवाच्च कथम् प्रमाण्यम्? इति चेत्, न। सिद्धब्रह्मपरवाक्या- नामपि उपासनान्वयस्वीकारात् । “पिता ते सुखमास्ते” इति लौकिकसिद्धपरवाक्य-स्यापि बोधकत्वदर्शनात् बालानां लोके मातापितृप्रभृतिभिःअम्बातातमातुलचन्द्रादीन् अङ्गुल्या निर्दिश्य तदभिधायकशब्दान् प्रयुञ्जानैः क्रमेण भूयः शिक्षितानां तत्तदर्थ-बुद्ध्युत्पत्तिदर्शनात् वेदेऽपि परिनिष्पन्नेऽप्यर्थे शब्दस्य बोधकत्वं सम्भवतीति न अप्रामाण्यशङ्कावकाशः ।
</details>


<details open><summary>विश्वास-प्रस्तुतिः</summary>

> ४. तर्हि अभिचारादि-प्रतिपादक-वेदांशस्य कथम् प्रामाण्यम् 

इति न शङ्कनीयम् ।  
तस्य दृष्ट-फल-दर्शनेन  
अ-दृष्ट-स्वर्गादि-फल-साधनादौ प्रवृत्ति-प्रयोजकत्वात् ।
</details>

<details><summary>हिन्दी</summary>

पुनः प्रश्न उठता है कि अभिचार इत्यादि कर्मों के प्रतिपादक वाक्यों का प्रामाण्य कैसे स्वीकार किया जाता है ? तो यह भी शङ्का उचित नहीं है, अभिचारादि कर्मों के प्रतिपादक वेदांश का दृष्ट शत्रु मारणादि फलों को दिखलाकर अदृष्ट स्वर्गादि फलों के साधन में उन पुरुषों को प्रवृत्त करते हैं, यही अंश का लक्ष्य है ।
</details>

<details><summary>हिन्दी - तिप्पनी</summary>

वेदों के विषय में एक दूसरी शङ्का यह उठायी जाती है कि वेद की प्रामाणिकता इसलिए स्वीकार की जाती है कि वे भूतार्थ के बोधक हैं । वे मिथ्या अर्थ का प्रति- पादक नहीं हैं । किञ्च वेद को अखिलजगद्धितानुशासन माना जाता है, क्योंकि सम्पूर्ण जगत् का कल्याण करना ही उसका प्रयोजन है । किन्तु सकलजगद्धितानु- शासन वेद का भी एक अंश है, जो अभिचार कर्मों का उपदेश करता है । अभिचार कर्मों का अनुष्ठान नरकगामी बना देता है। इस प्रकार के अर्थों का प्रतिपादन करने वाले वेदों को कैसे प्रामाणिक माना जाय ? इसका उत्तर यह है कि वेदों की दृष्टि में – सम्पूर्ण जगत् का कल्याण लक्ष्य है । अभिचार कर्म का प्रतिपादन करने वाले वाक्य अधम कोटि के अधिकारियों को अपनी ओर आकृष्ट करते हैं । अभिचार कर्मों का अनुष्ठान करके शत्रु मारणादि फलों को प्राप्त कर वे अधिकारी वैदिकार्थों की प्रामाणिकता में विश्वास करने लगते हैं । पुनः वे स्वर्गादि प्राप्ति जैसे महनीय फलों के प्राप्त्योपयिक कर्मों का अनुष्ठान करके आस्तिकता के मार्ग पर प्रवृत्त हो जाते हैं । [[५७]]


अतएव वेद के उन अंशों की प्रामाणिकता स्वीकार करने में कोई भी आपत्ति नहीं है । इस प्रकार स्पष्ट है कि सम्पूर्ण वेद प्रामाणिक अर्थों का प्रतिपादन करते हैं ।
</details>


<details><summary>मूलम्</summary>

४. तर्हि अभिचारादिप्रतिपादकवेदांशस्य कथम् प्रामाण्यम् इति न शङ्कनीयम् । तस्य दृष्टफलदर्शनेन अदृष्टस्वर्गादिफलसाधनादौ प्रवृत्तिप्रयोजकत्वात् ।
</details>


<details open><summary>विश्वास-प्रस्तुतिः</summary>

५. यूपादित्य-वाक्यं तु +आदित्यवद् यूप-प्रकाशन-परम् ।  
अतः कृत्स्नस्य वेदस्य प्रामाण्यम् ।
</details>

<details><summary>हिन्दी</summary>

'आदित्यो यूपः' इत्यादि वाक्यों का तात्पर्य आदित्य के समान यूप प्रकाशित हो रहा है, इस अर्थ के प्रतिपादन में है । इस तरह सम्पूर्ण वेद की प्रामाणिकता सिद्ध होती है । 
</details>


<details><summary>मूलम्</summary>

५. यूपादित्य-वाक्यं तु +आदित्यवद् यूप-प्रकाशन-परम् ।  अतः कृत्स्नस्य वेदस्य प्रामाण्यम् ।
</details>


## वेदस्य विभागः 

<details open><summary>विश्वास-प्रस्तुतिः</summary>

६. स च वेदः कर्म-ब्रह्म-प्रतिपादक--पूर्वोत्तर-भागाभ्यां द्विधा भिन्नः ।  
आराधन-कर्म-प्रतिपादकम् **पूर्व-काण्डम्** ।  
आराध्य-ब्रह्म-प्रतिपादकम् **उत्तर-काण्डम्** ।  
उभयोर् मीमांसयोर् **ऐकशास्त्र्यम्** ।
</details>

<details><summary>हिन्दी</summary>

अनुवाद - उस वेद के दो भाग हैं – पूर्वभाग एवं उत्तरभाग । पूर्वभाग में कर्मों का प्रतिपादन किया गया है और उत्तरभाग में ब्रह्म का प्रतिपादन किया गया है । वेदों का पूर्वकाण्ड ब्रह्म की आराधना रूप कर्मों का प्रतिपादन करता है और उत्तरकाण्ड कर्मों के द्वारा आराध्य ब्रह्म का प्रतिपादन करता है । अतएव पूर्वमीमांसा एवं उत्तरमीमांसा दोनों एक ही शास्त्र के दो भाग हैं । 
</details>

<details><summary>हिन्दी</summary>

वेद का विभाग 

भा० प्र० - वेद के दो भाग हैं – पूर्वभाग एवं उत्तरभाग । वेद के पूर्वभाग को ही मन्त्रभाग अथवा संहिताभाग कहा जाता है । इसे ही कर्मकाण्ड भी कहा जाता है, क्योंकि इसमें कर्मों का प्रतिपादन किया जाता है । वेदों के उत्तरभाग को ज्ञान- काण्ड अथवा ब्राह्मणभाग कझ जाता है । ज्ञानकाण्ड को ब्रह्मकाण्ड भी कहा जाता है, क्योंकि वेद के इस भाग में ब्रह्म के स्वरूप आदि का निरूपण किया गया है । 

ब्रह्म की आराधना के साधनभूत कर्मों का प्रतिपादन कर्मकाण्ड में किया गया है । उन कर्मों द्वारा आराध्य ब्रह्म के स्वरूप का निरूपण ब्रह्मकाण्ड में किया गया है । वेदों के पूर्वभाग के अर्थों का निर्णय करने के लिए महर्षि जैमिनि ने पूर्वमीमांसा का प्रणयन किया । वेदों के उत्तरभाग के अर्थों के निर्णयार्थ उत्तरमीमांसा प्रवृत्त है । चूंकि ये दोनों मीमांसाएँ एक ही वेदार्थ के निर्णयार्थ प्रवृत्त हैं, अतएव सिद्ध होता है कि ये दोनों मीमांसाएँ एक ही शास्त्र के दो भाग हैं ।
</details>


<details><summary>मूलम्</summary>

६. स च वेदः कर्मब्रह्मप्रतिपादकपूर्वोत्तरभागाभ्यां द्विधा भिन्नः । आराधनकर्म-प्रतिपादकम् पूर्वकाण्डम् । आराध्यब्रह्मप्रतिपादकमुत्तरकाण्डम् । उभयोर्मीमांसयोरैकशास्त्र्यम् ।
</details>


<details open><summary>विश्वास-प्रस्तुतिः</summary>

७. भाग-द्वयात्मको वेद  
ऋग्-यजुः-सामाथर्वण-रूपेण **चतुर्धा** ऽवस्थितः ।  
पुनर् अनन्त-प्रकारश् च +++(शाखोपशाखाभेदैः)+++।
</details>

<details><summary>हिन्दी</summary>

इन दो भागों से विशिष्ट वेद चार भागों में विभक्त होता है— ऋग्वेद, यजुर्वेद, सामवेद और अथर्ववेद । पुनः इस वेद के अनन्त भेद होते हैं । 
</details>

<details><summary>हिन्दी - तिप्पनी</summary>

एक ही वेद के चार भेद किये गए हैं - ऋग्वेद, यजुर्वेद, सामवेद और अथर्ववेद । इसके अतिरिक्त शाखाभेद के कारण वेदों के अनन्त भेद हैं । महर्षि पतञ्जलि ने इन वेदों की शाखाओं की चर्चा करते हुए कहा - 'सहस्रवर्त्मा सामवेदः, एकविंशतिधा बह्वचः । एकशतमध्वर्युशाखाः । नवधा अथर्वाणः ।' अर्थात् सामवेद की एक हजार शाखाएँ हैं । ऋग्वेद की इक्कीस शाखाएँ हैं । अथर्ववेद की नव शाखाएँ हैं तथा यजुर्वेद की एक सौ एक शाखाएँ हैं ।
</details>

<details><summary>मूलम्</summary>

७. भागद्वयात्मको वेद ऋग्यजुःसामाथर्वणरूपेण चतुर्धावस्थितः । पुनरनन्तप्रकारश्च।
</details>


<details open><summary>विश्वास-प्रस्तुतिः</summary>

८. ऋगादि-बहु-प्रकारवान् वेदो  
मन्त्रार्थवाद-विधि-रूपेण **त्रि-विधः** ।
</details>

<details><summary>हिन्दी</summary>

ऋक् आदि अनेक प्रकार वाले वेद को मन्त्र, अर्थवाद और विधि, इन तीन रूपों में विभक्त किया जाता है ।  
</details>

<details><summary>हिन्दी - तिप्पनी</summary>

वेदों के प्रकारान्तर से भी तीन भेद किये जाते हैं - मन्त्र, अर्थवाद और विधि । 
</details>

<details><summary>मूलम्</summary>

८. ऋगादिबहुप्रकारवान् वेदो मन्त्रार्थवादविधिरूपेण त्रिविधः ।
</details>

<details open><summary>विश्वास-प्रस्तुतिः</summary>

९. अनुष्ठेयार्थ-प्रकाशको **मन्त्रः** ।
</details>

<details><summary>हिन्दी</summary>

मन्त्रभाग अनुष्ठान करने के योग विषयों का प्रतिपादन करता है । 
</details>

<details><summary>हिन्दी - तिप्पनी</summary>

वेदों के मन्त्रभाग में अनुष्ठान करने योग्य अर्थों का प्रकाशन किया गया है। 
</details>


<details><summary>मूलम्</summary>

९. अनुष्ठेयार्थप्रकाशको मन्त्रः ।
</details>


<details open><summary>विश्वास-प्रस्तुतिः</summary>

१०. विध्यधीन-प्रवृत्त्य्-उत्तम्भक-वाक्य-विशेषो **ऽर्थवादः** ।
</details>

<details><summary>हिन्दी</summary>

विधि के अधीन होने वाली प्रवृत्ति के उपष्टम्भक वाक्य- विशेष को अर्थवाद कहते हैं । 
</details>

<details><summary>हिन्दी - तिप्पनी</summary>

विधि- वाक्य के द्वारा विहित याग आदि अर्थों का प्रतिपादक है तथा किसी विषय की स्तुति अथवा निन्दा करने वाला वेद का भाग अर्थवाद कहलाता है । इससे अधिकारी का अनुष्ठान में प्रवृत्त होने में उत्साह बढ़ता है । 
</details>

<details><summary>मूलम्</summary>

१०. विध्यधीनप्रवृत्त्युत्तम्भकवाक्यविशेषोऽर्थवादः ।
</details>


<details open><summary>विश्वास-प्रस्तुतिः</summary>

११. हितानुशासन-वाक्यम् इह **विधिः** ।  
स च **त्रि-विधः**-  
अपूर्व-परिसङ्ख्या-नियम-भेदात् ।  
ते पुनर् नित्य-नैमित्तिक-काम्यादिभेदात् बहु-विधाः ।
</details>

<details><summary>हिन्दी</summary>

वेद के उस वाक्य को विधिवाक्य कहते हैं, जो इष्ट की प्राप्ति तथा अनिष्ट के परिहार के साधनभूत अलौकिक अर्थों का विधान करते हैं । 
</details>


<details><summary>हिन्दी - टिप्पनी</summary>

जीवों के कल्याणकारी उपदेशों को करने वाले वाक्य को विधिवाक्य कहते हैं। विधि तीन प्रकार की होती हैं- अपूर्वविधि, परिसंख्या- विधि एवं नियमविधि । ये तीनों प्रकार के विधिवाक्य नित्य नैमित्तिक एवं काम्य आदि के भेद से कई प्रकार के होते हैं । 

वेद के विधिवाक्यों के तीन भेद होते हैं—अपूर्वविधि, परिसंख्याविधि तथा नियमविधि ।

पुनः विधिवाक्यों के अनेक भेद किये जाते हैं । जैसे – नित्यविधि, नैमित्तिक- विधि, काम्यविधि एवं प्रायश्चित्तविधि ।
</details>


<details><summary>मूलम्</summary>

११. हितानुशासनवाक्यमिह विधिः । स च त्रिविधः- अपूर्वपरिसङ्ख्यानियमभेदात् । ते पुनर्नित्यनैमित्तिककाम्यादिभेदात् बहुविधाः ।
</details>


<details open><summary>विश्वास-प्रस्तुतिः</summary>

१२. “व्रीहीन् प्रोक्षति” (तै. ब्रा.) इति +अपूर्वविधिः ।
</details>

<details><summary>हिन्दी</summary>

'व्रीहीन् प्रोक्षति' यह अपूर्वविधि है । 
</details>

<details><summary>हिन्दी - तिप्पनी</summary>

[[५०]]

( क ) अपूर्वविधि – जो अर्थ प्रमाणान्तर से ज्ञात नहीं है, उस अर्थ का प्रति- पादन करने वाला विधिवाक्य अपूर्वविधि है । जैसे— 'व्रीहीन् प्रोक्षति' यह वाक्य अपूर्वविधिवाक्य है । क्योंकि विधान के बिना याग में व्रीहि का प्रोक्षण नहीं प्राप्त है । अतएव यह अपूर्वविधि हैं ।
</details>


<details><summary>मूलम्</summary>

१२. “व्रीहीन् प्रोक्षति” (तै. ब्रा.) इति +अपूर्वविधिः ।  
</details>

<details open><summary>विश्वास-प्रस्तुतिः</summary>

१३. मनोमयत्वाद्य्-उपासन-विधिर् **विशिष्ट-विधिः** ।
</details>

<details><summary>हिन्दी</summary>

मनो- मयत्व इत्यादि रूप से ब्रह्म की उपासना की विधि विशिष्ट विधि है । 
</details>


<details><summary>मूलम्</summary>

१३. मनोमयत्वाद्युपासनविधिर्विशिष्टविधिः ।
</details>


<details open><summary>विश्वास-प्रस्तुतिः</summary>

१४. “इमाम् अगृभ्णन्” इति अश्व-रशना-विधिः **परिसङ्ख्या-विधिः** ।
</details>

<details><summary>हिन्दी</summary>

'इमामगृभ्णन्' इत्यादि अश्व की जीभ काटने का विधान करने वाला वाक्य परिसंख्याविधि है ।
</details>

<details><summary>हिन्दी - तिप्पनी</summary>

(ख) परिसंख्याविधि - जहाँ पर दो की एक की निवृत्तिपूर्वक दूसरे के विधान करने को याग में रशना को काटने का विधान है । समान रूप से प्राप्ति हो वहाँ पर परिसंख्याविधि कहते हैं । जैसे प्रश्न उठता है कि किसकी रशना याग में [[५९]] काटी जाय ? अश्व की या गर्दभ की ? इस शंका का समाधान करने के लिए मीमांसा का एक वाक्य प्रवृत्त होता है। वह 'इमामगृभ्णन् रशनामृतस्येत्यश्वाभिधानीमादत्ते ।' अर्थात् यजमान याग में 'इमामगृभ्णन् रशनामृतस्य' इत्यादि मंत्र को पढकर अश्वा- मिधानी अर्थात् अश्व की जीभ को काटता है । इससे स्पष्ट हो जाता है कि याग में अश्व की रशना को काटने का विधान किया गया, गर्दभ की रशना को काटने का नहीं । अतएव यह वाक्य परिसंख्याविधि वाक्य है ।
</details>


<details><summary>मूलम्</summary>

१४. “इमामगृभ्णन्” इति अश्वरशनाविधिः परिसङ्ख्याविधिः ।
</details>


<details open><summary>विश्वास-प्रस्तुतिः</summary>

१५. गुर्व्-अभिगमनादि-विधिर् **नियम-विधिः** ।
</details>

<details><summary>हिन्दी</summary>

आचार्य के सन्निकट में अभिगमन करने का विधान करने वाला वाक्य नियमविधि है । 
</details>

<details><summary>हिन्दी - तिप्पनी</summary>

(ग) नियमविधि - किसी कार्य को करने के लिए कोई नियम करनेवाला वाक्य नियमविधिवाक्य कहलाता है । जैसे—'तद्विज्ञानार्थं स गुरुमेवाभिगच्छेत् समित्पाणिः श्रोत्रियं ब्रह्मनिष्ठम् ।' अर्थात् उस परा विद्या को जानने के लिए मुमुक्षु अधिकारी को चाहिए कि वह हाथ में समिधा आदि उपहारों को लेकर वेदज्ञ तथा ब्रह्मनिष्ठ आचार्य का प्रयत्न करे। यह वाक्य विद्याप्राप्ति हेतु आचार्याभिगमन का नियम करता है । क्योंकि नियम है कि आचार्य के ही द्वारा प्राप्त विद्या सफल होती है । 'आचार्यादेव प्राप्ता विद्या साधिष्ठं प्राप्त । अतएव पुस्तकादि के निरीक्षण से प्राप्त विद्या सफल नहीं होती है । यह नियमविधिवाक्य है ।
</details>


<details><summary>मूलम्</summary>

१५. गुर्वभिगमनादिविधिर्नियमविधिः ।
</details>


<details open><summary>विश्वास-प्रस्तुतिः</summary>

१६. सन्ध्योपासनादिर् **नित्य-विधिः** ।
</details>

<details><summary>हिन्दी</summary>

सन्ध्योपासनादि का विधान करने वाला वाक्य नित्यविधि है । 
</details>

<details><summary>हिन्दी - तिप्पनी</summary>

नित्य - जिनका अनुष्ठान करना आवश्यक है, उन अर्थों का विधान करनेवाला वाक्य नित्यविधिवाक्य है । जैसे— 'अहरहः सन्ध्यामुपासीत् ।' अर्थात् प्रतिदिन सन्ध्या करनी चाहिए, यह नित्यविधि है ।
</details>


<details><summary>मूलम्</summary>

१६. सन्ध्योपासनादिर्नित्यविधिः ।
</details>


<details open><summary>विश्वास-प्रस्तुतिः</summary>

१७. जातेष्ट्य्-आदि-विधिर् **नैमित्तिक-विधिः** ।
</details>

<details><summary>हिन्दी</summary>

जातेष्टि आदि का विधान करने वाला विधिवाक्य नैमित्तिकविधि है । 
</details>

<details><summary>हिन्दी - तिप्पनी</summary>

किसी अवसर - विशेष पर अनुष्ठेय अर्थ का विधान करने वाला वाक्य नैमित्तिकविधिवाक्य है । जैसे— पुत्रोत्पत्ति होने पर जातकर्म करने का विधान करने वाला विधिवाक्य । नित्यविधि का अनुष्ठान आजीवन करना होता है । नित्यकर्मों के करने से कोई पुण्य विशेष नहीं होता, किन्तु उन कर्मों को न करने से पाप होता है । 

नैमित्तिक कर्मों के करने से पुण्य - विशेष होता है और नहीं करने से पाप भी होता है । नित्य एवं नैमित्तिक विधि- प्रोक्त अर्थों के अनुष्ठान से पाप का विनाश होता है । 
</details>


<details><summary>मूलम्</summary>

१७. जातेष्ट्यादिविधिर्नैमित्तिकविधिः ।
</details>


<details open><summary>विश्वास-प्रस्तुतिः</summary>

१८. ज्योतिष्टोमादि-विधिः **काम्य-विधिः** ।
</details>

<details><summary>हिन्दी</summary>

ज्योतिष्टोमादि का विधान करने वाला वाक्य काम्यविधि है ।
</details>

<details><summary>हिन्दी - तिप्पनी</summary>

काम्यविधि वह है, जिसके करने से पुण्य - विशेष की उत्पत्ति होती है और न करने से कोई पाप नहीं होता है। जैसे— 'स्वर्गकामोऽश्वमेधेन यजेत ।' यह वाक्य काम्यविधिवाक्य है । क्योंकि यह काम्य स्वर्ग पदार्थ की प्राप्ति के साधक रूप से अश्वमेध याग के अनुष्ठान को उपाय द्वारा विधान करता है । 


किये गये पापों के विनाशार्थं तत् तत् उपायों का विधान करने वाले वाक्य प्रायश्चित्तविधिवाक्य है । जैसे- चान्द्रायण व्रतादि का विधान करने वाले वाक्य ।
</details>


<details><summary>मूलम्</summary>

१८. ज्योतिष्टोमादिविधिः काम्यविधिः ।
</details>

## वेदाङ्गानि 


<details open><summary>विश्वास-प्रस्तुतिः</summary>

१९. एवं विध्य्-अर्थवाद-मन्त्रात्मकस्य **वेदस्य**  
छन्दः कल्पः शिक्षा निरुक्तं ज्योतिषं व्याकरणम्  
इत्य् एतान्य् **अङ्गानि** ।
</details>

<details><summary>मूलम्</summary>

१९. एवं विध्यर्थवादमन्त्रात्मकस्य वेदस्य छन्दः कल्पः शिक्षा निरुक्तं ज्योतिषं व्याकरणम् इत्येतान्यङ्गानि ।
</details>


<details open><summary>विश्वास-प्रस्तुतिः</summary>

२०. **छन्दो** ऽनुष्टुप्-त्रिष्टुब्-आदि-प्रतिपादन-रूपः ।
</details>

<details><summary>मूलम्</summary>

२०. छन्दो ऽनुष्टुप्त्रिष्टुबादिप्रतिपादनरूपः ।
</details>


<details open><summary>विश्वास-प्रस्तुतिः</summary>

२१. श्रौत-स्मार्त-प्रयोग-प्रतिपादन-परः **कल्पः** ।
</details>

<details><summary>मूलम्</summary>

२१. श्रौतस्मार्तप्रयोगप्रतिपादनपरः कल्पः ।
</details>

<details open><summary>विश्वास-प्रस्तुतिः</summary>

२२. शिक्षा वर्ण-निर्णयात्मिका ।
</details>

<details><summary>मूलम्</summary>

२२. शिक्षा वर्ण-निर्णयात्मिका ।
</details>


<details open><summary>विश्वास-प्रस्तुतिः</summary>

२३. निरुक्तम् अपूर्वार्थ-प्रतिपादकम् ।
</details>

<details><summary>मूलम्</summary>

२३. निरुक्तम् अपूर्वार्थ-प्रतिपादकम् ।
</details>


<details open><summary>विश्वास-प्रस्तुतिः</summary>

२४. ज्योतिषम् अध्ययन--तद्-अर्थानुष्ठान-काल-निर्णयात्मकम् ।
</details>

<details><summary>मूलम्</summary>

२४. ज्योतिषम् अध्ययनतदर्थानुष्ठानकालनिर्णयात्मकम् ।
</details>


<details open><summary>विश्वास-प्रस्तुतिः</summary>

२५. व्याकरणं तु सु-शब्द-स्वरादि-समर्थन-परम् ।
</details>

<details><summary>मूलम्</summary>

२५. व्याकरणं तु सुशब्दस्वरादिसमर्थनपरम् ।
</details>


<details open><summary>विश्वास-प्रस्तुतिः</summary>

२६. एवं साङ्गस्य वेदस्य प्रामाण्यं सिद्धम् ।
</details>

<details><summary>मूलम्</summary>

२६. एवं साङ्गस्य वेदस्य प्रामाण्यं सिद्धम् ।
</details>


अनुवाद - इस तरह विधि, अर्थवाद एवं मन्त्र स्वरूप वेद के छः अङ्ग हैं- छन्द, शिक्षा, कल्प, निरुक्त, ज्योतिष एवं व्याकरण । अनुष्टुप् त्रिष्टुप् आदि छन्दों के स्वरूप का निरूपण करने वाला शास्त्र छन्दः शास्त्र कहलाता है । श्रीत एवं स्मार्त यागों के स्वरूप आदि का निरूपण करने वाला शास्त्र कल्प कहलाता है । वर्णों के स्वरूप, संख्या, उच्चारणस्थान, स्वर, मात्रा आदि का निरूपण करने वाला वेदाङ्ग शिक्षा शब्द से अभिहित किया जाता है । निरुक्त तथा निर्वचन के द्वारा वैदिक पदों के अलौकिक तथा अपूर्व अर्थ का प्रतिपादन करने वाला शास्त्र निरुक्त कहलाता है अध्ययन तथा अधीत अर्थों के अनुष्ठान आदि के लिए उचित काल का निर्णय करने वाला शास्त्र ज्योतिष कहलाता है । व्याकरणशास्त्र में तो साधु पदों के अर्थ, उनकी व्युत्पत्ति तथा साधुत्वान्वाख्यान एवं उनके स्वर इत्यादि का समर्थन किया जाता है। इस तरह साङ्ग वेद की प्रामाणिकता सिद्ध होती है । 


## स्मृत्यादीनां प्रामाण्यविवेचनम् 


अथ श्रुत्यविरुद्धाचारव्यवहारप्रायश्चित्तादिप्रतिपादिका आप्तप्रणीता स्मृतिः प्रमाणम् । हिरण्यगर्भादीनामाप्तत्वेऽपि तेषां गुणत्रयवश्वत्वसम्भवात् तत्कर्तृकयोगकपिलादिस्मृतीनां मन्वादिस्मृत्यविरुद्धांशा एव प्रमाणम् । तत्त्वविपर्यासादिविरुद्धांशा न प्रमाणम् । वेदोपबृंहणरूपेतिहासपुराणयोरपि प्रामाण्यं स्वतस्सिद्धम् । तत्र भारतरामायणयोः क्वचित्क्वचिद्विरोधमानेऽपि तत्त्वांशे वेदान्तवाक्यवद्रविरोधो नेयः । 


अनुवाद - किश्व श्रुतियों के अनुकूल आचार-व्यवहार एवं प्रायश्चित्त आदि का प्रतिपादन करने वाली आप्त पुरुष द्वारा प्रणीत स्मृतियाँ प्रामाणिक हैं । यद्यपि हिरण्य- गर्भ आदि आप्त हैं, फिर भी उनका गुणत्रय ( प्रकृति ) के अधीन होना सम्भव है, अतएव उनके द्वारा प्रणीत योग तथा कपिल आदि महर्षियों द्वारा प्रणीत स्मृतियों का उसी अंश में प्रामाण्य है, जिस अंश में उनका मन्वादि स्मृतियों से कोई भी विरोध नहीं है । जहाँ पर इन लोगों ने तत्त्व का विपर्यास किया है, उन अंशों का प्रामाण्य सिद्धान्त में नहीं स्वीकार किया जाता है । इतिहास एवं पुराण वेदों के उप- बृंहण-स्वरूप हैं, अतएव इनका भी प्रामाण्य स्वतः सिद्ध हो जाता है । महाभारत एवं श्रीरामायण में कहीं-कहीं पर विरोध की प्रतीति होने पर भी तत्त्व के विषय में उनका उसी प्रकार से अविरोध स्वीकार करना चाहिए, जैसा कि वेदान्त-वाक्यों के विषय में अविरोध स्कीकार किया जाता है । 


[[1]]


[[1]]


तृतीयोऽवतारः 


स्मृतियों आदि का प्रामाण्य विवेचन 




[[६१]]


भा० प्र० -- साङ्ग वेद के प्रामाण्य का प्रतिपादन किया जा चुका है । 'वेदार्थो निश्चेतव्यः स्मृतीतिहासपुराणैः' इस श्रीवचनभूषण के प्रथम सूत्र के अनुसार वेद के अर्थों के निर्णय के साधन में स्मृति का प्रथम स्थान दिया गया है। स्मृतियों की संख्या भूयसी है । उनमें आपस में विरोध भी दिखता है । अब प्रश्न उठता है कि इनमें किस स्मृति का प्रामाण्य स्वीकार किया जाय। सभी का तो इसलिए नहीं माना जा सकता कि स्मृतियों के विचार परस्पर में विरोधी हैं । यदि कुछ खास ही स्मृतियाँ प्रामा- णिक हैं तो वे कौन हैं ? इस शंका का समाधान करते हुए ग्रन्थकार कहते हैं कि सिद्धान्त में उसी स्मृति को प्रामाणिक माना जाता है, जो श्रुति के अनुकूल ही आचार, व्यवहार एवं प्रायश्चित्त आदि का प्रतिपादन करती हैं। श्रुति के विरुद्ध आचार- व्यवहार आदि का प्रतिपादन करने वाली स्मृति का प्रामाण्य सिद्धान्त में नहीं स्वीकारा जाता है । वह स्मृति कौन है, जिसका प्रामाण्य सिद्धान्त में स्वीकार किया जाता है ? इस शंका का समाधान यह है कि सिद्धान्त में मनु को परम आप्त माना जाता है । श्रुति भी कहती है- ' यन्मनुरवदत् तद् भेषजम्' अर्थात् मनु ने अपनी स्मृति में जीवनो- न्नयन के लिए जिन साधनों का निर्देश किया है, उसे किसी भी मुमुक्षु जीव को उसी तरह से अपने जीवन में उतारना चाहिए, जिस तरह से कोई रोगी स्वास्थ्य लाभ लिए भेषज का सेवन करता है । अतएव मनु परम आप्त हैं और उनके द्वारा प्रणीत मनुस्मृति भी पूर्णरूप से प्रामाणिक है । हिरण्यगर्भ आदि भी आप्त हैं, किन्तु उनको त्रैगुण्य के अधीन होकर अतत्त्वोपदेश करते हुए भी देखा गया है । छान्दोग्योपनिषद् के आठवें प्रपाठक में हिरण्यगर्भ ही सर्वप्रथम चार्वाक मत का सूत्रपात करते हुए प्रतीत होते हैं । अतएव इनके द्वारा प्रणीत स्मृति एवं योगशास्त्र भी श्रुति से अनुकूल अंश में ही प्रामाणिक माने जाते हैं । कपिलस्मृति के प्रणेता महर्षि कपिल स्वयं भगवान् के अवतार हैं; किन्तु कपिलस्मृति का प्रामाण्य हम उसी अंश में स्वीकार करते हैं, जिस अंश में उनका मनुस्मृति से कोई विरोध नहीं है । विरोधस्थल में तो मनुस्मृति का ही प्रामाण्य स्वीकार किया जाता है । मनुस्मृति की प्रामाणिकता के समर्थन में कहा भी गया है – 'वेदेषु पौरुषं सूक्तं धर्मशास्त्रेषु मानवम् ।' अर्थात् चारों वेदों में पठित पुरुषसूक्त का जिस तरह से सर्वाधिक प्रामाण्य माना जाता है, उसी तरह से मनु- स्मृति का भी सभी स्मृतियों में प्रामाण्य स्वीकार करना चाहिए । 


वेद के ही अर्थों की व्याख्या करने के लिए इतिहास एवं पुराणों की प्रवृत्ति मानी जाती है । 'इतिहासपुराणाभ्यां वेदं समुपबृंहयते' इस वाक्य में इतिहास और पुराणों को वेदार्थ की व्याख्या का साधन बतलाया गया है। इतिहास में रामायण और महा- भारत, इन दो ग्रन्थों का नाम आता है । उनमें रामायण को श्रीवचनभूषणकार ने इतिहास-श्रेष्ठ कहा है। महाभारत और रामायण में आपाततः कहीं-कहीं विरोध की प्रतीति होती है, किन्तु तत्त्व के विषय में दोनों ग्रन्थों का ऐकमत्य है । अतएव विद्वानों को चाहिए कि उन दोनों ग्रन्थों में वे उसी तरह सामञ्जस्य स्थापित करें, 


७ ५० 


[[६२]]




जिस तरह आपाततः विरुद्ध प्रतीत होने वाले वेदान्त - वाक्यों में सामञ्जस्य स्थापित 


किया जाता है । 


अन्येषां पुराणागमादीनां प्रामाण्यव्यवस्था सर्गादिपश्चकप्रतिपादक पुराणेष्वपि सात्विक राजसतामस भेदभिन्नेषु तत्त्वांशे ( विरोधाभावात् ) विरुद्धांशो न प्रमाणम्, अन्यत्सवं प्रमाणम् । पाशुपताद्यागमा अपि तथैव । आगमदिव्यतन्त्रतन्त्रान्तर सिद्धान्त मेदभिन्नस्य श्रीपाञ्चरात्रागमस्य क्वचिदपि वेदविरोधाभावात् कार्त्स्न्येन प्रामाण्यम् । एवं वंखानसागमस्यापि । धर्मशास्त्राणामपि तथैव । शाण्डिल्यपराशर- भरद्वाज वसिष्ठहारीतादयो धर्मशास्त्रप्रणेतारः । शिल्पायुर्वेदगान्धर्वभरताग- मादिकमप्युपयुक्तांशे तथव । शिल्पो नाम कर्षणादिगोपुरप्राकारादिनिर्माण- प्रतिपादकः । आयुर्वेदो वैद्यकम् । गान्धर्वो गानादिनिरूपकः । भरतागमो नृत्तादिविधायकः । पुनः चतुष्षष्टिकलारूपेषु शास्त्रेषु तत्त्वोपाय पुरुषार्थोप- युक्तानि प्रमाणानि । 


अनुवाद – पुराणों के प्रतिपाद्य विषय सर्ग आदि पाँच है। पुराणों के सात्त्विक, राजस एवं तामस, ये तीन भेद हैं । इनमें तत्त्व के विषय में जहाँ कहीं भी विरोध है, उसे प्रामाणिक नहीं माना जाता है । उससे भिन्न पुराणों के सभी अंशों को प्रामाणिक माना जाता है । पाशुपत आदि आगमों के विषय में भी यही बात है । पाञ्चरात्रागम चार प्रकार के सिद्धान्तों में विभक्त है-आगमसिद्धान्त, दिव्यसिद्धान्त, तन्त्रसिद्धान्त एवं तन्त्रान्तरसिद्धान्त । श्रीपाञ्चरात्रागम का वेदों से कहीं भी विरोध नहीं है, अत एव सम्पूर्ण पाञ्चरात्रागम की प्रामाणिकता स्वीकार की जाती है । इसी तरह वैखान- सागम की भी पूर्णरूप से प्रामाणिकता स्वीकार की जाती है । इसी तरह से धर्मशास्त्रों की भी बात है । धर्मशास्त्रों के प्रणेता - शाण्डिल्य, पराशर, भरद्वाज, वसिष्ठ तथा हारीत आदि महर्षि हैं । शिल्पशास्त्र, आयुर्वेदशास्त्र, गान्धर्वशास्त्र, नाट्यशास्त्र आदि का भी उपर्युक्त अंश में ही प्रामाण्य स्वीकार किया जाता है । कर्षण आदि तथा गोपुर एवं प्राकार आदि के निर्माण की प्रतिपादिका शिल्पविद्या है । वैद्यक को आयुर्वेद कहते हैं । गान इत्यादि का निरूपण करने वाली गान्धर्वविद्या है । भरतागम ( नाट्य- शास्त्र ) नृत्त आदि का विधान करता है। इसके अतिरिक्त चौंसठ कलारूपी शास्त्रों में उन्हीं अंशों का प्रामाण्य स्वीकार किया जाता है, जो तत्त्व, हित एवं पुरुषार्थं का प्रतिपादन करते हैं । 


पुराणादि के प्रामाण्य की व्यवस्था 


भा० प्र० - पुराणों के विषयों की चर्चा करते हुए कहा गया है कि पुराणों के सर्ग आदि पाँच विषय हैं । तथाहि- 


'सर्गश्व प्रतिसर्गश्व, वंशो मन्वन्तराणि च । 


वंशानुचरितं चेति पुराणं पञ्चलक्षणम् ॥' 


तृतीयोऽवतारः 


لله 


[[६३]]


पुराणों में निम्न पाँच विषय वर्ण्य हैं - १. सर्ग = सृष्टि । २. प्रतिसर्ग = प्रलय । ३. वंश - विभिन्न वंशों का वर्णन । ४. मन्वन्तरों का वर्णन तथा ५. विभिन्न वंशों के चरितों का वर्णन । 


पुराणों की संख्या अठारह हैं । इन अठारह पुराणों को तीन भागों में विभक्त किया जाता है - सात्त्विक, राजस एवं तामस । कहा भी गया है— 


'वैष्णवं नारदीयं च तथा भागवतं शुभम् । गारुडं च तथा पाद्मं वाराहं शुभदर्शने ॥ षडेतानि पुराणानि सात्त्विकानि मतानि मे । ब्रह्माण्डं ब्रह्मवैवर्तम् मार्कण्डेयं तथैव च' ॥ भविष्यं वामनं ब्राह्मं राजसानि निबोध मे । मात्स्यं कौर्म तथा लैङ्गं शैवं स्कान्दं तथैव च । 


आग्नेयं च षडेतानि तामसानि निबोध मे' ॥ 


अर्थात् 'हे मनोहारिणी पार्वती ! विष्णुपुराण, नारदपुराण तथा कल्याणकारी भागवत ( श्रीमद्भागवत ) पुराण, गरुडपुराण, पद्मपुराण तथा वाराहपुराण, ये छह पुराण मुझे सात्त्विक रूप से अभिमत हैं । ब्रह्माण्ड, ब्रह्मवैवर्त, मार्कण्डेय, भविष्यत्, वामन तथा ब्राह्म, इन छह पुराणों को राजस जानो ।' मत्स्य, कूर्म, लिङ्ग, शिव, स्कन्द तथा अग्नि, इन छह पुराणों को तामस पुराण जानो । इन सभी पुराणों का आपस में तत्त्व के विषय में कोई भी विरोध नहीं है । अतएव इन सभी पुराणों का वेदानुकूल तत्त्वांश के विषय में ही प्रामाण्य स्वीकार किया जाता है । विरोधस्थल में प्रामाण्य नहीं स्वीकारा जाता है । इसी तरह पाशुपत आदि आगमों को भी जहाँ वेदानुकूल तत्त्वांश से विरोध है, वहीं उनका प्रामाण्य नहीं स्वीकार किया जाता है । अन्यत्रे उनका सर्वत्र प्रामाण्य स्वीकार किया जाता है । पाञ्चरात्र शास्त्र के प्रवक्ता भगवान् श्रीमन्नारायण को माना जाता है । प्राचीनकाल में श्रीभगवान् ने अपने पञ्चायुध के अंश से समुद्भूत औपगायन, शाण्डिल्य, भरद्वाज, कौशिक तथा मौञ्जायन महर्षियों को पृथक्-पृथक् एक-एक रात्रियों में लोक की रक्षा, संसारी जीवों का उद्धार, सद्धर्म तथा स्वाराधन के प्रवर्तन हेतु, मोक्षप्रद, आद्यवेद एकायन शाखा नामक रहस्याम्नाय को पढाया, इसीलिए उसे श्रीपाञ्चरात्रागम के नाम से अभिहित किया जाता है । इसका दूसरा नाम भगवच्छास्त्र भी है । पाञ्चरात्र का कहीं भी वेदों से तत्त्व के विषय में विरोध नहीं है, अतएव सम्पूर्ण पाञ्चरात्र का प्रामाण्य स्वीकार किया जाता है । पाञ्चरात्र में वेदार्थ, धर्म, वेदान्तार्थं तथा परतत्त्व का उपबृंहण किया गया है । सम्पूर्ण पाञ्चरात्र में चार सिद्धान्तों का वर्णन है— आगमसिद्धान्त, दिव्य सिद्धान्त, तन्त्रसिद्धान्त एवं तन्त्रान्तर- सिद्धान्त । दिव्यसिद्धान्त को ही मन्त्रसिद्धान्त भी कहा जाता है । श्रीपाञ्चरात्र की एक सौ आठ संहिताएँ कही गयी हैं । 


[[६४]]




मन्त्रसिद्धान्त अथवा दिव्यसिद्धान्त एक मूर्तिप्रधान है अर्थात् श्रीभगवान् के पर- रूप का प्रधान रूप से प्रतिपादन करता है । आगमसिद्धान्त चतुर्मूर्तिप्रधान है । अर्थात् श्रीभगवान् की वासुदेव, संकर्षण, प्रद्युम्न एवं अनिरुद्ध, इन चार मूर्तियों का वर्णन करता है । तन्त्रसिद्धान्त नवमूर्तिप्रधान है तथा तन्त्रान्तरसिद्धान्त भगवान् की तीन चार मुखों वाली मूर्तियों की आराधना का प्रधान रूप से प्रतिपादन करता है। इस तरह सम्पूर्ण पाञ्चरात्रागम का प्रामाण्य सिद्धान्त में स्वीकार किया जाता है । 


श्रीभगवान् के अवतारभूत महर्षि वैखानमि ने वैखानसागम का प्रणयन किया । इसमें श्रीभगवान् की आराधना का प्रकार, उनकी प्रतिष्ठा तथा महोत्सव आदि का विस्तृत वर्णन है । अतएव इस विषय में वैखानसागम का भी प्रामाण्य स्वीकार किया जाता है । इस प्रकार धर्मशास्त्रों का भी वही प्रामाण्य नहीं स्वीकारा जाता, जहाँ उनका वेदों से तत्त्व के विषय में विरोध है । धर्मशास्त्रों के प्रणेताओं में प्रख्यात कुछ निम्न महर्षि हैं - शाण्डिल्य, पराशर, भरद्वाज, वसिष्ठ तथा हारीत आदि । इसी तरह शिल्प, आयुर्वेद, गान्धर्ववेद तथा चौसठ कलाओं का भी उपर्युक्त अंश में हम प्रामाण्य स्वीकार करते हैं । 


I 


सहस्रगीतिश्री माष्ययोः प्रामाण्यप्रतिपादनम् 


बकुलाभरणादिदिव्यसूरिश्रीसूक्तयः कार्त्स्न्येन प्रमाणतराः । श्रीमद्रा- मानुजाचार्यप्रभृतिभिः प्रणीता श्रीभाष्यादिप्रबन्धाः प्रमाणतमाः । 


अनुवाद - श्रीशठकोपसूरि आदि दिव्य सूरियों द्वारा ग्रथित श्रीसूक्तियाँ पूर्णरूप से प्रामाणिक हैं । श्रीमद्रामानुजाचार्य आदि द्वारा प्रणीत श्रीभाष्य आदि ग्रन्थ तो प्रमाणतम हैं । 


सहस्रगीति तथा श्रीभाष्य की प्रामाणिकता 


भा० प्र० - विशिष्टाद्वैत दर्शन के प्रवर्तकों के मूल में दिव्य सूरियों का नाम आता है । दिव्य सूरियों की संख्या दस मानी जाती हैं । वे हैं- भूतयोगी, सरोयोगी, महायोगी, भट्टनाथसूरि, श्रीभक्तिसारसूरि कुलशेखरसूरि, योगिवाहन ( पाण ) सूरि, भक्तान्ध्रिरेणुसूरि, परकालसूरि तथा श्रीशठकोपसूरि । इन दिव्य सूरियों ने जिन-जिन सहस्रगीति आदि द्राविडवेदान्त के ग्रन्थों का प्रणयन किया है, उन सभी का पूर्णरूप से प्रामाण्य सिद्धान्त में स्वीकार किया जाता है । द्राविडवेदान्त एवं संस्कृतवेदान्त दोनों के रहस्यों को पूर्णरूप से प्रकट करने के कारण भगवद्रामानुजाचार्य आदि आचार्यों द्वारा प्रणीत श्रीभाष्य ग्रन्थों को सिद्धान्त में प्रामाणिकतम माना जाता है । 


वाक्यादिविचारः 


पुरुषस्वातन्त्र्याधीनरचनाविशेषविशिष्टं पौरुषेयम् । एतेन काव्यनाट- कालङ्कारादीनामपि लक्षणमुक्तं स्यात् । एवमाप्तेनोच्चारितान्याकाङ्क्षा- योग्यतासन्निधिमल्लौकिक वाक्यान्यपि प्रमाणानि । यथा - नद्यास्तीरे पातृतीयोऽवतारः 


[[६५]]


फलानि सन्तीत्यादीनि । एवं वैदिकलौकिकसाधारणं वाक्यं द्विविधम्- मुख्यवृत्तिगौणवृत्तिभेदात् । मुख्यवृत्तिरभिधावतिः । यथा-सिंहशब्दस्य मृगेन्द्र । साऽभिधावृत्तिर्योगरूढघादिभेदेन बहुविधा। मुख्यार्थबाधे सति तदासन्नेऽर्थे वृत्तिरौपचारिकी। सा द्विविधा-लक्षणागौणीभेदात् । प्रथमा यथा - गङ्गायां घोष इत्यत्राधिकरण (त्व) स्य बाधात्तीरे लक्षणा । द्वितीया यथा - सिंहो देवदत्त इत्यत्र देवदत्ते शौर्यादिगुणयोगात् । एवं वैदिक- लौकिक रूपं सर्वं वाक्यजातं सविशेषविषयकं भेदविषयकं च । शरीरवाचक- शब्दानां यथा शरोरिणि पर्यवसानम्, एवं भगवच्छरीरभूत ब्रह्मरुद्राग्नीन्द्रा- दिचिद्वाचकशब्दानां तथा तच्छरीरभूतप्रकृतिकालाकाशप्राणाद्यचिद्वाचक- शब्दानां च शरीरिणि परमात्मनि नारायणे पर्यवसानमुपपादयन्त्याचार्याः । वेदान्तज्ञानाद् व्युत्पत्तिः पूर्यंत इत्युक्तम् । नारायणस्य सर्वशब्दवाच्यत्वं सर्वशरीरकत्वमित्यादिकं तूपरि ईश्वरपरिच्छेदे प्रतिपादयामः । इति शब्दो निरूपितः 


1:1 


इति श्रीवाधूलकुलतिलक श्रीमन्महाचार्यप्रथमदासेन श्रीनिवासदासेन विरचितायां यतीन्द्र मतदीपिकायां शारीरकपरिभाषायां 


शब्द निरूपणं नाम तृतीयोऽवतारः । 


अनुवाद - ग्रन्थकार अपनी इच्छा से जिस ग्रन्थ का प्रणयन करता है, उसे पौरुषेय कहते हैं । इस तरह काव्य, नाटक एवं अलङ्कार ग्रन्थ भी पौरुषेय ग्रन्थ के अन्तर्गत आते हैं। आप्त पुरुष के द्वारा उच्चरित आकांक्षा, योग्यता तथा सन्निधियुक्त लौकिक वाक्य भी प्रामाणिक हैं। जैसे- 'नदी के तट पर पाँच फल हैं।' इत्यादि वाक्य । इस तरह वैदिक एवं लौकिक दोनों तरह के वाक्य दो-दो तरह के होते हैं - मुख्या- वृत्ति वाले तथा गौणीवृत्ति वाले । अभिधावृत्ति को ही मुख्यावृत्ति कहते हैं । जैसे- सिंह शब्द की मृगेन्द्र में मुख्यावृत्ति है । उस अभिधावृत्ति के - योग, रूढ आदि बहुत से भेद हैं । मुख्यार्थ का बाध हो जाने पर मुख्यार्थ से सम्बद्ध अर्थ में जो शब्द की वृत्ति होती है, उसे औपचारिकी वृत्ति कहते हैं । औपचारिकी वृत्ति दो प्रकार की होती है-लक्षणा तथा गौणी । जैसे 'गङ्गायां घोषः' इस वाक्य में जल-प्रवाह के अधिकरणत्व का बाध होने से गङ्गा पद की तीर में लक्षणा होती है । 'देवदत्त सिंह है' इस वाक्य में देवदत्त में सिंह पद का इसलिए प्रयोग हुआ है कि देवदत्त में सिंह के शौर्य, क्रौर्य आदि गुणों का योग है । 


[[1]]


[[1]]


इस तरह सभी वैदिक तथा लौकिक वाक्यों के विषय विशेषणविशिष्ट तथा भेद्र- युक्त पदार्थ होते हैं । जैसे - तत् तत् शरीरों के वाचक शब्दों का पर्यवसान शरीरी में होता है, उसी तरह श्रीभगवान् के शरीरभूत ब्रह्मा, रुद्र, अग्नि, इन्द्र आदि चेतनों 


[[६६]]




के वाचक तथा प्रकृति, काल, आकाश तथा प्राण आदि अचेतनों के वाचक शब्दों का पर्यवसान उनके आत्माभूत परमात्मा श्रीमन्नारायण में ही होता है, इस अर्थ का प्रतिपादन आचार्यगण करते हैं । कहा भी गया है कि वेदान्त का श्रवण कर लेने पर ही ज्ञान की पूर्ति होती है । हम आगे ईश्वर - परिच्छेदों में इस अर्थ का प्रतिपादन करेंगे कि भगवान् नारायण ही सभी शब्दों के वाच्य तथा सम्पूर्ण जगत् की आत्मा हैं । इस तरह शब्दप्रमाण का निरूपण किया गया । 


भा० प्र०—उपर अपौरुषेय वेदों की चर्चा की गयी है, प्रसङ्गतः वेदाङ्गों तथा वेदोपबृंहण ग्रन्थों की भी चर्चा की गयी है । किन्तु अपौरुषेयता की चर्चा उपर नहीं की गयी है । अतएव ग्रन्थकार अपौरुषेय रचना की चर्चा से इस अनुच्छेद को उप- क्रान्त करते हैं । 


ग्रन्थकार अपनी इच्छा के अनुसार जिस ग्रन्थ की रचना करता है, वह पौरुषेय ग्रन्थ है । इतिहास, पुराण, वेदाङ्ग आदि पौरुषेय हैं, क्योंकि इन ग्रन्थों के प्रणेता तत्- तत् महर्षि आदि हैं । काव्य, नाटक आदि भी पौरुषेय ग्रन्थ की ही कोटि में आते हैं । 


वाक्य- विचार - आप्त पुरुषों द्वारा प्रोक्त लौकिक वाक्य भी वैदिक वाक्य के ही समान शाब्दीप्रमा के जनक होने के कारण प्रामाणिक होते हैं । अब प्रश्न उठता है 


। कि वाक्य किसे कहते हैं ? वाक्य को परिभाषित करते हुए कहा गया है कि आकांक्षा, योग्यता तथा आसत्तियुक्त पदसमूह को ही वाक्य कहा जाता है— 'वाक्यं स्याद् योग्यताकाङ्क्षाऽऽसत्तियुक्तः पदोच्चयः ।' ग्रन्थकार को भी वाक्य का यही लक्षण अभिप्रेत है । इस वाक्य में आये हुए आकांक्षा, योग्यता और आसत्ति पदार्थ व्याख्या- सापेक्ष हैं, अतएव उनकी चर्चा नीचे की जा रही है । 


आकांक्षा - किसी ज्ञान की समाप्ति या पूर्ति का न होना ही आकांक्षा है । 'आकाङ्क्षा प्रतीतिपर्यवसानविरहः ।' वाक्यार्थ की पूर्ति के लिए किसी पदार्थ की जिज्ञासा का बना रहना आकांक्षा कहलाता है । जैसे– 'देवदत्तो ग्रामम्' इतना कहने के पश्चात् भी 'गच्छति' इत्यादि की आकांक्षा बनी रहती है। उसके बिना वाक्यार्थ- ज्ञान की पूर्ति नहीं होती है । वाक्य के पदों में आकांक्षा का सद्भाव रहता है । 


योग्यता – 'योग्यता पदार्थानां परस्परसम्बन्धे बाधाभावः ।' एक पदार्थ का दूसरे पदार्थ से सम्बन्ध करने में बाध का न होना ही योग्यता कहलाती है । जो पदार्थ जिस पदार्थ के साथ सम्बन्ध करने में बाधित न हो, उसे योग्य कहते हैं । योग्यता के बिना भी पदसमुदाय को वाक्य माना जाय तो 'वह्निना सिञ्चति' इस पदसमुदाय को भी वाक्य मानना होगा । किन्तु वह्नि की सिखने की कारणता नहीं है, अपितु इसमें जलाने की योग्यता है । अतएव यह पदसमुदाय योग्य नहीं है । 


आसत्ति - प्रकृतोपयोगी पदार्थों की उपस्थिति के अव्यवधान को आसत्ति कहते हैं । जिन पदार्थों का प्रकरण में सम्बन्ध होता है, उनके बीच में व्यवधान न होना आसत्ति कहलाता है । यह व्यवधान दो प्रकार का होता है— कालकृत एवं देशकृत । 


तृतीयोऽवतारः 


[[६७]]


यदि कालकृत व्यवधान के होने पर भी पदसमूहों में वाक्यत्व हो तो आज के उच्च- रित 'रामः' पद का दूसरे दिन के उच्चरित - 'गच्छति' पद से संबन्ध होने लगेगा । यदि देशकृत व्यवधान के रहने पर भी पदसमुदाय को वाक्य माना जाय तो प्रथम पृष्ठ पर लिखे गये 'देवदत्तः' पद का तृतीय पृष्ठ पर लिखे गये 'याति' पद से संबन्ध होकर वाक्य होने लगेगा। अतएव आकांक्षा, योग्यता तथा आसत्ति युक्त पदसमुदाय को वाक्य कहते हैं । 


वृत्तिभेद के कारण वाक्यभेद — यतीन्द्रमतदीपिकाकार वृत्तियों के भेद के कारण भी वाक्य के भेद का प्रतिपादन करते हुए उसका वे दो भेद मानते हैं- मुख्यावृत्ति वाला वाक्य तथा गौणीवृत्ति वाला वाक्य । शब्द में होने वाले व्यापार को वृत्ति कहते हैं । शब्द की वृत्ति दो प्रकार की होती है— मुख्यावृत्ति एवं गौणीवृत्ति । मुख्यावृत्ति को ही अभिधावृत्ति कहते हैं । अभिधावृत्ति को ही शक्ति भी कहते हैं । शब्द के इस व्यापार के द्वारा संकेतितार्थ का ज्ञान होता है । अभिधावृत्ति वाले वाक्य के ही यौगिक एवं रूढ आदि कई भेद होते हैं । 


मुख्यार्थ का बाध होने पर मुख्यार्थ से संबद्ध अर्थ में जो शब्द की वृत्ति होती है, उसे औपचारिकी वृत्ति कहते हैं । 


उपचार पदार्थ – उपचार को लक्षित करते हुए आचार्य विश्वनाथ कहते हैं- 'अत्यन्तविशकलितयोः शव्दयोः ( पदार्थयोः ) सादृश्यातिशय महिम्ना भेदप्रतीतिस्थ- गनमुपचारः ।' अर्थात् अत्यन्त पृथक्-पृथक् रूप से प्रतीत होने वाले दो पदार्थों का सादृश्यातिशय्य के कारण भेद की प्रतीति का न होना ही उपचार है । 


मुख्यार्थबाध का हेतु और उदाहरण - शब्द की उपचारवृत्ति के लिए मुख्यार्थ का बाघ होना अनिवार्य है । यह मुख्यार्थं का बाध तात्पर्यं अनुपपत्ति होने पर ही होता है । जैसे – 'गङ्गायां घोषः' यह वाक्य है । इसके गङ्गा शब्द का जलप्रवाह रूप अर्थ है । 'गङ्गायाम्' की सप्तमी का अधिकरण रूप अर्थ है । घोष शब्द का अर्थ मडई है । 'घोषः' के प्रथमा का अर्थ आधेयता है । यह आधेयता 'गङ्गायाम्' की अधिकरणता से निरूपित है । इस तरह इस वाक्य का अर्थ यह हुआ - 'जलप्रवाहनिष्ठ अधिकरणता- निरूपित आधेयतावान् घोषः । किन्तु जलप्रवाह घोष का आधार नहीं हो सकता है । अतएव जलप्रवाह तथा घोष में आधाराधेयभाव अनुपपन्न होता है । गङ्गा पद का जलप्रवाह से भिन्न उससे सन्निकटस्थ कूल ( तट ) में लक्षणा होती है और उक्त वाक्य का अर्थ हुआ — 'जलप्रवाहतटनिष्ठ अधिकरणतानिरूपित आधेयतावान् घोषः ।' 


दो प्रकार की औपचारिको वृत्ति - शब्द की यह औपचारिकी वृत्ति दो प्रकार की होती है-लक्षणा और गौणी । 'गङ्गायां घोषः' लक्षणा का उदाहरण है । मुख्यार्थ का बाध होने पर गौणीवृत्ति गुण को लेकर प्रवृत्त होती है । जैसे- 'सिंहो देवदत्तः' देवदत्त सिंह है । किन्तु सिंह एक चतुष्पाद जानवर का नाम है । अतएवं देवदत्त एवं सिंह में अभेद असंभव है । किन्तु जिस तरह का शौर्य, क्रौर्य, वीर्यं एवं पराक्रम सिंह 


[[६८]]




में पाया जाता है, उसी तरह के शौर्यादि से युक्त देवदत्त है । इस गुण के साम्य के कारण 'सिंहो देवदत्तः' यह वाक्य कहा जाता है । कठोपनिषद् में यमराज से नचिकेता नामक अतिथि के विषय में उनके अमात्यों ने कहा था- 'वैश्वानर अतिथिः ।' यह वैदिक वाक्य भी गौणी प्रयोग का उदाहरण है । 


वैदिक एवं लौकिक सभी प्रकार के वाक्यों के विषय सविशेष ही होते हैं - यह ग्रन्थकार का अभिप्राय है। उनका कहना है कि कोई भी शब्द सर्वथा विशेषण रहित वस्तु का प्रतिपादन नहीं कर सकता, क्योंकि वाक्यों तथा पदों का यह स्वभाव होता है कि वे विशेषणविशिष्ट वस्तु का ही प्रतिपादन करते हैं। पदों के दो भाग होते हैं - प्रकृतिभाग और प्रत्ययभाग । इन दोनों भागों के अर्थ भिन्न-भिन्न होते हैं और वे दोनों अर्थ परस्पर में अन्वित होते हैं । इस तरह प्रकृति प्रत्ययार्थविशिष्ट स्वार्थ को बतलाती है तथा प्रत्यय अपने अर्थ से विशिष्ट प्रकृत्यर्थ को बतलाता है । अतः स्पष्ट है कि पद प्रकृत्यर्थं से युक्त प्रत्ययार्थ का प्रतिपादन करता है । अतः पद विशेषणविशिष्ट अर्थ का ही प्रतिपादन कर सकता है, यह सिद्ध होता है। यदि पद ही निर्विशेष अर्थ का प्रतिपादन नहीं कर सकता है तो फिर पदों के समुदाय रूप वाक्य कैसे निर्विशेष अर्थ का प्रतिपादन कर पायेगा ? अतः सभी वाक्य सविशेष अर्थ का ही प्रतिपादन करते हैं; यह सिद्ध होता है । 


'ऐतदात्म्यमिदं सर्वम्' यह सम्पूर्ण जगत् ब्रह्मात्मक है । 'जगत् सर्वं शरीरं ते' हे भगवन् ! सम्पूर्ण जगत् आपका शरीर है । 'तत् सर्वं वै हरेस्तनुः' श्रीहरि का सम्पूर्ण जगत् तनु है । इत्यादि श्रौतस्मार्तवाक्य बतलाते हैं कि सम्पूर्ण जगत् परमात्मा का शरीर है और ब्रह्म जगत् की आत्मा है । जिस तरह देवदत्त आदि शरीरवाचक शब्द उस शरीर के भीतर रहने वाली आत्मा पर्यन्त का बोध कराते हैं, उसी तरह सभी देव, मनुष्य आदि जीवों तथा प्रकृति, काल आदि उचित पदार्थों के वाचक शब्द उन शरीरों के भीतर रहनेवाली आत्मा और आत्मा के भीतर रहकर उसका नियमन करने वाले परमात्मा पर्यन्त का अभिधान करते हैं । किन्तु इस अर्थ का ज्ञान तब होता है जबकि वेदान्त का श्रवण कर लिया जाय । इसी 




हुए ग्रन्थकार कहते हैं— 'वेदान्तज्ञानेन व्युत्पत्तिः पूर्यते ।' 


अर्थ का प्रतिपादन करते ज्ञान की पूर्णता वेदान्त- 


श्रवण करने के पश्चात् ही होती है । वेदान्तश्रवण किये बिना जगत् के ब्रह्मात्मकत्व का ज्ञान सम्भव नहीं है । जगत् के ब्रह्मात्मकत्व का ज्ञान ही ज्ञान की पूर्णता है, अतएव जीवनोन्नयन हेतु वेदान्त का श्रवण अनिवार्य है । 


इस तरह श्रीवाधूलकुलतिलक श्रीमन्महाचार्य के प्रधान शिष्य श्रीनिवासाचार्य 


द्वारा प्रणीत यतीन्द्रमतदीपिका नामक शारीरक - परिभाषा का 


शब्दनिरूपण नामक तीसरा अवतार पूर्ण हुआ । 

