+++
title = "११ उपसंहारः"
+++
अथोपसंहार-ग्रन्थः॥ 


## उपजीव्यग्रन्थाः 

<details open><summary>विश्वास-प्रस्तुतिः</summary>

१९. एवं द्रमिड-भाष्य – न्याय-तत्त्व –  
सिद्धि-त्रय – श्री-भाष्य – दीप - सार - वेदार्थ-सङ्ग्रह –  
भाष्य-विवरण –  सङ्गति-माला – षड्-अर्थ-सङ्क्षेप –  
श्रुत-प्रकाशिका – तत्त्वरत्नाकर – प्रज्ञा-परित्राण –  
प्रमेय-सङ्ग्रह – न्याय-कुलिश – न्याय--सु-दर्शन –  
मान-याथात्म्य-निर्णय – न्याय-सार – तत्त्व-दीप – तत्त्व-निर्णय – तत्त्व-मुक्ताकलाप – सर्वार्थ-सिद्धि – न्याय-परिशुद्धि – न्याय-सिद्धाञ्जन –   
परमत-भङ्ग – तत्त्व-त्रय-चुलुक – तत्त्व-त्रय-निरूपण – तत्त्व-त्रय-चण्ड-मारुत -  
वेदान्त-विजय – पाराशर्य-विजयादि--पूर्वाचार्य-प्रबन्धानुसारेण  
ज्ञातव्यार्थान् सङ्गृह्य  
बाल-बोधार्थं यतीन्द्र-मत-दीपिकाख्य-शारीरक-परिभाषायाम् अस्याम्  
एते ऽर्थाः प्रतिपादिताः ।
</details>

<details><summary>हिन्दी</summary>

अनुवाद -- इस प्रकार द्रमिडभाष्य, न्यायतत्त्व, सिद्धित्रय, श्रीभाष्य, वेदान्तदीप, वेदान्तसार, वेदार्थसंग्रह, भाष्यविवरण, संगतिमाला, षडर्थसंक्षेप, श्रुतप्रकाशिका, तत्त्व- रत्नाकर, प्रज्ञापरित्राण, प्रमेयसंग्रह, (२), न्यायकुलिश, न्यायसुदर्शन, मानयाथा- त्म्य निर्णय, न्यायसार ( तत्त्वसार), तत्त्वदीप, तत्त्वनिर्णय, सर्वार्थसिद्धि, न्यायपरिशुद्धि, न्यायसिद्धाञ्जन, परमतभङ्ग, तत्त्वत्रयचुलुक, तत्त्वत्रयनिरूपण, तत्त्वत्रयम्, तत्त्वत्रय- व्याख्या, चण्डमारुत, वेदान्त विजय, पाराशर्यविजय आदि पूर्वाचार्यों के प्रबन्ध के अनुसार ज्ञातव्य अर्थों का संग्रह करके बालकों को ज्ञान कराने के लिए यतीन्द्रमतदीपिका नामक इस शारीरक - परिभाषा में इन अर्थों का प्रतिपादन किया गया है । 

</details>


<details><summary>हिन्दी - तिप्पनी</summary>

यतीन्द्रमतदीपिका के बत्तीस उपजीव्य ग्रन्थों का संक्षिप्त परिचय 


भा० प्र० - इस ग्रन्थ का उपसंहार करते हुए यतीन्द्रमतदीपिकाकार ने इस ग्रन्थ के उपजीव्य ग्रन्थों के रूप में अपने पूर्वाचार्यों के द्वारा प्रणीत बत्तीस ग्रन्थों को उद्धत किया है । जिस प्रकार मोक्षार्थ की प्रतिपादिका उपनिषदों में बत्तीस ब्रह्मविद्याएँ बतलायी गयी हैं, उसी प्रकार इस यतीन्द्र मतदीपिका के उपजीव्यभूत ग्रन्थ भी बत्तीस हैं, जिससे वेदान्तार्थो का अर्थ - याथात्म्य निरूपित किया गया है । यतीन्द्रमतदीपिका के उपजीव्य ग्रन्थों का संक्षिप्ततम परिचय निम्नलिखित है-

- (१) मिडभाष्य - यह नैध्रुव काश्यपगोत्रोत्पन्न द्रविडाचार्य प्रणीत ग्रन्थ है तथा छान्दोग्यव्याख्यानभूत ब्रह्मानन्दिटङ्काचार्य-प्रणीत वाक्यग्रन्थ की व्याख्या है।
- ( २ ) न्यायतत्त्व - इस ग्रन्थ के प्रणेता श्रीमन्नाथमुनि है । यह ग्रन्थ कई अधि- करणों में निबद्ध है तथा श्रीमद्वेदान्तदेशिक ने प्रमाणरूप से इस ग्रन्थ के वाक्यों को स्थान-स्थान पर उद्धृत किया है । [[२८६]]
- ( ३ ) सिद्धित्रय - इस ग्रन्थ के प्रणेता श्रीमन्नाथमुनि के पौत्र तथा श्रीमद्रामानु- जाचार्य के परमगुरु श्रीमद्यामुनाचार्य है। इस प्रकरण-ग्रन्थ के तीन प्रकरण हैंः आत्मसिद्धि, ईश्वरसिद्धि तथा संविसिद्धि ।
- (४) श्रीभाष्य - विशिष्टाद्वैतदर्शन के भाष्यकार श्रीमद्रामानुजाचार्य-प्रणीत शारीरक-मीमांसा का विस्तृत भाष्य है । यही ग्रन्थ विशिष्टाद्वैती दार्शनिकों का भाष्य माना जाता है । इस ग्रन्थ में श्रीमद्रामानुजाचार्य ने बड़ी सफलतापूर्वक शारीरक- मीमांसा के शाङ्करभाष्य का सप्रमाण प्रत्याख्यान किया है ।
- ( ५ ) वेदान्तदीप - इस ग्रन्थ में श्रीरामानुजाचार्य ने शारीरक-मीमांसा के सूत्रों की नातिविस्तृत नातिसंक्षिप्त व्याख्या की है ।
- (६) वेदान्तसार - यह ग्रन्थ श्रीमद्रामानुजाचार्य प्रणीत शारीरक सूत्रों का संक्षिप्ततम अर्थ के रूप में निबद्ध है ।
- ( ७ ) भाष्यविवरण – श्रीविष्णुचित्ताचार्य-प्रणीत यह ग्रन्थ श्रीभाष्य की व्याख्या रूप है ।
- ( ८ ) संगतिमाला -- इस ग्रन्थ में आचार्य विष्णुचित्त ने श्रीभाष्य के विषय- वाक्यों की संगति तथा अन्य प्रकार की संगतियों का उपपादन किया है ।
- ( ९ ) षडर्थसंक्षेप – श्रीराममिश्राचार्य द्वारा प्रणीत इस ग्रन्थ को श्रीमद्वेदान्त- देशिक ने न्यायसिद्धाञ्जन में स्थान-स्थान पर उद्धृत किया है
- (१०) श्रुतप्रकाशिका - श्री सुदर्शन सूरि-प्रणीत श्रीभाष्य की सर्वप्रधान व्याख्या है । इस ग्रन्थ का कलेवर इतना बड़ा है जितना बड़ा छत्तीस हजार अनुष्टुप् श्लोकों का कलेवर हो सकता है । इनका दूसरा नाम वेदव्यास भी है ।
- ( ११ ) तत्त्वरत्नाकर - यह ग्रन्थ श्रीकुरेशसूरि के पुत्र पराशरभट्ट र प्रणीत है ।
- (१२) प्रज्ञापरित्राण - इस ग्रन्थ के प्रणेता वरदनारायण भट्टारक है ।
- (१३) न्यायसुदर्शन – इस ग्रन्थ के भी प्रणेता वरदनारायण भट्टारक है ।
- (१४) प्रमेय संग्रह - इस ग्रन्थ के प्रणेता श्रीविष्णु चित्ताचार्य है ।
- ( १५ ) प्रमेयसंग्रह - वात्स्यवरदाचार्य ने भी एक प्रमेयसंग्रह का प्रणयन किया है।
- (१६) न्यायकुलिश – अनेक वादों के संग्रहरूप तथा शतदूषणी के उपजीव्य- भूत इस ग्रन्थ के प्रणेता वादि हंसाम्बुवाह आत्रेय रामानुजाचार्य है ।
- ( १७ ) मानयाथात्म्य निर्णय - इस ग्रन्थ के प्रणेता श्रीवरदविष्णु मिश्र है ।
- ( १८ ) न्यायसार अथवा तत्त्वसार- के प्रणेता वात्स्यवरदाचार्य है ।
- ( १९ ) तत्त्वदीप - इस ग्रन्थ के प्रणेता वादि केसरी रम्यजामातृमुनि है ।
- ( २० ) तत्त्वनिर्णय - इस ग्रन्थ के प्रणेता वात्स्यवरदाचार्य है ।
- (२१) वेदार्थसंग्रह - यह ग्रन्थ श्रीमद्रामानुजाचार्य-प्रणीत श्रुतियों के अर्थ का निर्णय-स्वरूप है । कहा जाता है कि भगवान् वेङ्कटेश की आज्ञा से रामानुजाचार्य ने वेदार्थों के निर्णय-रूप एक दिन प्रवचन किया था, उसी को वेदार्थसंग्रह के नाम से अभिहित किया जाता है । [[२८७]]
- (२२) सर्वार्थसिद्धि - श्रीमद्वेदान्तदेशिक प्रणीत तत्त्वमुक्ताकलाप नामक ग्रन्थ की व्याख्या है । इसमें श्रीमद्वेदान्त ने सर्वज्ञत्व की प्रतिज्ञा की है ।
- ( २३ ) न्यायपरिशुद्धि - इस ग्रन्थ में वेदान्तदेशिक ने न्यायदर्शन की समा- लोचना करके उसको शारीरक-मीमांसा के अनुसार न्यायदर्शन को व्यवस्थित किया है ।
- (२४) न्यायसिद्धाञ्जन - इस ग्रन्थ में वेदान्तदेशिक ने वैशेषिक दर्शन की समालोचना छह परिच्छेदों में की है ।
- (२५) परमतभंग - मणिप्रवाल भाषा में प्रणीत इस ग्रन्थ में वेदान्तदेशिक ने विशिष्टाद्वैत दर्शन व्यतिरिक्त दर्शन की प्रोढ समालोचना की है ।
- ( २६ ) तत्त्वत्रयचुलुक - इसके प्रणेता श्रीवेदान्तगुरुकुमार श्रीवरदगुरु है ।
- (२७) तत्त्वत्रय - निरूपण - इसके प्रणेता श्रीकृष्णपादसूरि है ।
- ( २८ ) तत्त्वत्रय - इसके व्याख्याता श्रीमल्लोकाचार्य है ।
- ( २९ ) तत्त्वत्रयव्याख्या - श्रीमल्लोकाचार्य - प्रणीत तत्त्वत्रय की व्याख्या- रूप इस ग्रन्थ के प्रणेता श्रीमद्वरवरमुनि है ।
- (३०) चण्डमारुत - वेदान्तदेशिक - प्रणीत शतदूषणी की व्याख्या-रूप इस ग्रन्थ के प्रणेता श्रीमन् भट्टाचार्य है ।
- ( ३१ ) वेदान्तविजय - यह ग्रन्थ भी श्रीमन् भट्टाचार्य-प्रणीत हैं ।
- ( ३२.) पाराशर्यविजय — इस ग्रन्थ के भी प्रणेता श्रीमन् भट्टाचार्य ही है । 

</details>


<details><summary>मूलम्</summary>

१९. एवं द्रमिडभाष्य – न्यायतत्त्व – सिद्धित्रय – श्रीभाष्य – दीप सार वेदार्थ सङ्ग्रह – भाष्यविवरण – सङ्गतिमाला – षडर्थसंक्षेप – श्रुतप्रकाशिका – तत्त्व रत्नाकर – प्रज्ञापरित्राण – प्रमेयसङ्ग्रह – न्यायकुलिश – न्यायसुदर्शन – मानयाथात्म्यनिर्णय – न्यायसार – तत्त्वदीप – तत्त्वनिर्णय – तत्त्वमुक्ताकलाप – सर्वार्थ सिद्धि – न्यायपरिशुद्धि – न्यायसिद्धाञ्जन – परमतभङ्ग – तत्त्वत्रयचुलुक – तत्त्वत्रयनिरूपण – तत्त्वत्रय – चण्डमारुतवेदान्तविजय –पाराशर्यविजयादिपूर्वाचार्य प्रबन्धानुसारेण ज्ञातव्यार्थान्सङ्गृह्य बालबोधार्थं यतीन्द्रमतदीपिकाख्य शारीरकपरिभाषायामस्यामेतेऽर्थाः प्रतिपादिताः ।
</details>




## तत्त्व-हित-पुरुषार्थ-प्रतिपादकत्वम् 

<details open><summary>विश्वास-प्रस्तुतिः</summary>

अध्यात्म-शास्त्राणां तत्त्व-हित+++(=उपाय)+++-+++(परम-)+++पुरुषार्थ-प्रतिपादकत्वात्  
तत्-सारे ऽस्मिन्न् अपि  
प्रकृति-जीवेश्वर-परिच्छेदैस् **तत्त्वस्य** निरूपितत्वात्,  
बुद्धि-परिच्छेदे **उपायस्य** निरूपणात्,  
नित्य-विभूति-परिच्छेदे ईश्वर-परिच्छेदे च  
पुरुषार्थस्य निरूपणाच् च  
तत्त्वोपाय पुरुषार्था निरूपिता  
इति निरवद्यम् । 
</details>

<details><summary>हिन्दी</summary>

अनु० - अध्यात्मशास्त्र तत्त्व, हित एवं पुरुषार्थ का प्रतिपादक है, अध्यात्मशास्त्र के सारभूत इस ग्रन्थ के भी प्रकृति, जीव तथा ईश्वर परिच्छेद में तत्त्व का प्रति- पादन किया गया है । बुद्धिपरिच्छेद में उपाय का निरूपण किया गया है तथा नित्य विभूतिपरिच्छेद में तथा ईश्वरपरिच्छेद में पुरुषार्थ का निरूपण किया गया है । इस प्रकार इस यतीन्द्रमतदीपिका में तत्त्व, हित एवं पुरुषार्थ का निरूपण किया गया है । अतः यह गन्थ पूर्ण रूप से निर्दोष है । 

</details>


<details><summary>मूलम्</summary>

अध्यात्मशास्त्राणां तत्त्वहितपुरुषार्थप्रतिपादकत्वात् तत्सारेस्मिन्नपि प्रकृतिजीवेश्वरपरिच्छेदैः तत्त्वस्य निरूपितत्वात्, बुद्धिपरिच्छेदे उपायस्य निरूपणात्, नित्यविभूतिपरिच्छेदे ईश्वरपरिच्छेदे च पुरुषार्थस्य निरूपणाच्च तत्त्वोपाय पुरुषार्था निरूपिता इति निरवद्यम् । 

</details>





## तत्त्वापादकत्वम् 


<details open><summary>विश्वास-प्रस्तुतिः</summary>

एकं तत्त्वम् इति प्रतिपादयन्ति सूरयः ।  
आत्मानात्मेति द्वेधा विभज्य निरूपयन्ति ऋषयः ।  
श्रुत्य्-अनुसाराद् भोग्य-भोक्तृ-नियन्तृ-रूपं तत्त्व-त्रयम्  
इति प्रतिपादयन्त्य् आचार्याः ।  
हेयम्, तस्य निवर्तकम्, उपादेयम्; तस्योपाय  
इति चतुर्धा विभज्यानुसन्दधते केचिद् आचार्याः ।  
प्राप्यम्, प्राप्ता, उपायः, फलम्, विरोधीति पञ्चधा कथयन्त्य् अपरे देशिकाः । 
अर्थ-पञ्चकम् एव सम्बन्धेन साकं  
षोढा परिगणय्य वर्णयन्त्य् अन्ये गुरवः ।  
तेषां तत्-तद्-विभाजक-धर्म-पुरस्कारेण  
तथोपन्यासो नार्थ-भेदक  
इति सर्वम् अवदातम् । 
</details>

<details><summary>हिन्दी</summary>

अनुवाद – एक ही तत्त्व है; यह सूरिगण प्रतिपादित करते हैं। ऋषिगण दो प्रकार से तत्त्व का विभाग करते हैं - आत्मा एवं अनात्मा । श्रुतियों के अनुसार आचार्यगण प्रतिपादन करते हैं कि तीन ही तत्त्व हैं - भोक्ता ( जीव ), भोज्य ( जड़तत्त्व) तथा नियन्ता ( प्रेरक तत्त्व ईश्वर ) । कुछ आचार्य तत्त्व के चार प्रकार का विभाग करके अनुसन्धान करते हैं । वे तत्त्व हैं - हेय ( त्याज्य ), हेय के निवर्तक तत्त्व, उपादेय तत्त्व तथा उपादेय तत्त्वों के उपाय । दूसरे आचार्य तत्त्वों का पांच भेद करते हैं – प्राप्य, प्रापक, उपाय, फल तथा विरोधी । दूसरे आचार्य उपर्युक्त पाँच तत्त्वों के साथ संबन्ध नामक छठे तत्त्व को मिलाकर छह तत्त्व मानते हैं । तत्त्वों के विभिन्न विभाजक धर्मों को पुरस्कृत करके तत् तत् प्रकार से भेद किया जाता है, अत एव उनके अर्थ में किसी प्रकार का भेद नहीं है । इस प्रकार ये सभी मत निर्दोष हैं । 

</details>

<details><summary>हिन्दी - तिप्पनी</summary>

यतीन्द्रमतदीपिका की तत्त्वापादकता 

भा० प्र०—तत्त्वों के विषय में आचार्यों का मतभेद है । सूरिगण एक ही तत्त्व का प्रतिपादन करते हैं । उनकी दृष्टि में सम्पूर्ण जगत्शरीरक परमात्मा ही एकमात्र तत्त्व हैं। ऋषियों का मत है कि तत्त्व दो प्रकार के हैं- आत्मा और अनात्मा । आत्मा के अन्तर्गत जीवात्मा और परमात्मा आते हैं, अनात्मा के अन्तर्गत सभी जीवेश्वर - व्यतिरिक्त आते हैं । प्रकृति, काल, नित्यविभूति आदि अनात्मतत्त्व ही है । आचार्यों का कहना है कि 'भोक्ता भोग्यं प्रेरितारञ्च मत्त्वा' यह श्रुति बतलाती है कि तत्त्व तीन है - भोक्ता, भोग्य और प्रेरिता । जीव ही भोक्ता तत्त्व है, वही क्षरणशीला प्रकृति का भोग करता है । भोग्य अर्थात् जड़तत्त्वं । भोग्यों में प्रकृति, काल, धर्मभूत ज्ञान और शुद्धसत्त्व आदि आते हैं । भोक्तृतत्त्व और भोग्यतत्त्व दोनों के स्वरूप, स्थिति एवं प्रवृत्ति का नियामक परमात्मा है । इसी अर्थ को 'क्षरं प्रधानममृताक्षरो हरः क्षरात्मानावीशते देव एकः' यह श्वेताश्वतर श्रुति बतलाती है । कुछ आचार्य तत्त्वों का चार विभाग करते हैं 

- १. हेयतत्त्व - प्रकृति एवं प्राकृ- तिक पदार्थं ।  
- २. हेय के निवर्तक- मोक्ष के साधनभूत भक्ति आदि । 
- ३. उपादेय- तत्त्व - परमात्मतत्त्व तथा 
- ४. परमात्मा की प्राप्ति के साधनभूत तत्त्व । 

> 'प्राप्यस्य ब्रह्मणो रूपं  
> प्राप्तुश्च प्रत्यगात्मनः ।  
> प्राप्त्युपायं फलं प्राप्तेः  
> तथा प्राप्तिविरोधि च ।  
> वदन्ति सकला वेदाः  
> सेतिहासपुराणकाः ।' 

[[२८९]]

अर्थात् 

> सभी वेद, इतिहास और पुराण इन पाँच तत्वों का प्रतिपादन करते. हैं - १. सभी जीवों द्वारा प्राप्य परमात्मा का स्वरूप क्या है ? २. परमात्मा को प्राप्त करने वाले जीवात्मा का स्वरूप क्या है ? ३. परमात्मा की प्राप्ति के साधन क्या है ? ४. परमात्मा की प्राप्ति का फल क्या है ? तथा ५. परमात्मा की प्राप्ति के विरोधी तत्त्व कौन हैं ? 


इन पाँच भागों में विभक्त करके कुछ आचार्य तत्त्वों का अनुभव करते हैं । इसी अनुभव के प्रकार को अर्थपञ्चक- विज्ञान कहते हैं । 


कुछ आचार्य इन पाँच तत्त्वों के साथ छठे तत्त्व संबन्ध को भी मिला लेते हैं और तत्त्वों की संख्या छह मानते हैं । अष्टाक्षरमन्त्र का पर्यालोचन करने से पता चलता है कि जीवात्मा और परमात्मा के बीच नवविध संबन्ध हैं । वे संबन्ध हैं- 


- १. पिता-पुत्रभाव - जीवात्मा परमात्मा का पुत्र है, परमात्मा जीवात्मा का पिता है, क्योंकि वह सभी जीवों की सब प्रकार से रक्षा करता है । 
- २. रक्ष्यरक्षकभावसम्बन्ध - परमात्मा ही जीवों का रक्षक है और जीव परमात्मा का रक्ष्य है । 
- ३. शेषीशेषभावसम्बन्ध - परमात्मा जीवात्मा का शेषी अर्थात् यथेष्ट उपभोक्ता है और जीवात्मा उसका शेष अर्थात् यथेच्छविनियोगार्ह है । 
- ४. भर्तृ भृत्यभावसम्बन्ध - परमात्मा जीवों का स्वामी है तथा जीवात्मा पर- मात्मा का सेवक है । 
- ५. ज्ञातृज्ञेयभावसम्बन्ध - परमात्मा ज्ञेय है तथा जीवात्मा उस परमात्मा को जानने वाला है । 
- ६. सेव्यसेवक भावसम्बन्ध - परमात्मा सेव्य है तथा जीवात्मा सेवक है । 
- ७. आधाराधेयभावसम्बन्ध - परमात्मा जीवों की आत्मा होने से उनका आधार है और जीवात्मा उसका आधेय है । 
- ८. शरीरात्मभावसम्बन्ध — जीव परमात्मा का शरीर है और परमात्मा जीवों की आत्मा है । 
- ९. भोक्तृभोग्यभावसम्बन्ध - परमात्मा का जीवात्मा भोज्य है और जीवात्मा परमात्मा का भोग्य है । इसी बात को स्पष्ट करती है मुक्तजीव के सामाम्नान को बतलाने वाली 'अहमन्नमहमन्नमहमन्नम्' यह श्रुति । अर्थात् मैं परमात्मा का भोग्यभूत हूँ ।

 


इस प्रकार से अचिरादिमार्ग से उत्क्रमण करने वाली मुक्तजीव- विषयिणी श्रुति से इन संबन्धों के ज्ञान के बिना वेदान्तज्ञान की पूर्ति नहीं होती है । अतएव अर्थ-पञ्चक ज्ञान के साथ-साथ संबन्धज्ञान का होना अनिवार्य हो जाता है । इसी बात का प्रतिपादन कुछ विशिष्टाद्वैती आचार्य करते हैं । ये सभी तत्व के भेद प्रकारभेद के कारण हैं । वास्तविकता यह है कि सभी विभाजनों का तात्पर्य एक ही अर्थ में है । अतएव मे सभी विभाग प्रकार- निर्देश निरवद्य हैं । 


[[२९०]]

</details>



<details><summary>मूलम्</summary>

एकं तत्त्वमिति प्रतिपादयन्ति सूरयः । आत्मानात्मेति द्वेधा विभज्य निरूपयन्ति ऋषयः । श्रुत्यनुसाराद् भोग्यभोक्तृनियन्तृरूपं तत्त्वत्रयमिति प्रतिपादयन्त्याचार्याः । हेयम्, तस्य निवर्तकम्, उपादेयम्; तस्योपाय इति फलम्, चतुर्धा विभज्यानुसन्दधते केचिदाचार्याः । प्राप्यम्, प्राप्ता, उपायः, विरोधीति पञ्चधा कथयन्त्यपरे देशिकाः । अर्थपञ्चकमेव सम्बन्धेन साकं षोढा परिगणय्य वर्णयन्त्यन्ये गुरवः । 

तेषां तत्तद्विभाजकधर्मपुरस्कारेण तथोपन्यासो नार्थभेदक इति सर्वमवदातम् । (एतेषां तत्तद्विभाजकधर्ममादाय अनुसन्धानम् उपपद्यते ।)
</details>









## चिदचिद्विशिष्टम् अद्वैतं तत्त्वम् एकम् एव 


<details open><summary>विश्वास-प्रस्तुतिः</summary>

वस्तुतस् तु,  
वेदान्तानां चिद्--अ-चिद्--विशिष्टाद्वैतं तत्त्वम् एकमेव ब्रह्मेति तात्पर्यम् ।  
अत एव चिद्--अ-चिद्--विशिष्टं ब्रह्मैक( मेवेति )म् इति मत्वा  
भगवान् बादरायणः  
"अथातो ब्रह्मजिज्ञासा" इत्य् उपक्रम्य  
तद् एव सप्रकारं निरूपितवान् ।  

अतः चिद्--अ-चिद्-विशिष्टो ब्रह्म-शब्द-वाच्यो विष्ण्व्-आख्यः  
पर-वासुदेवो नारायण एवैकं तत्त्वम्  
इति विशिष्टाद्वैतवादिनां दर्शनम् इति सिद्धम् । 
</details>

<details><summary>हिन्दी</summary>

अनुवाद -- वास्तव में वेदान्तों का तात्पर्य यह है कि चिदचिद्विशिष्टाद्वैत ब्रह्म ही एकमात्र तत्त्व है । अतएव चेतनाचेतनं विशिष्ट ब्रह्म एक ही है, यह मानकर भगवान् बादरायण ने 'अथातो ब्रह्मजिज्ञासा' सूत्र से प्रारम्भ करके सम्पूर्ण शारीरक-मीमांसा में सप्रकार ब्रह्म का निरूपण किया है । अतएव विशिष्टाद्वैतवादियों का दर्शन है कि ब्रह्म शब्द से तथा विष्णु शब्द से अभिहित किये जाने वाले चेतनाचेतनशरीरक पर- वासुदेव भगवान् नारायण ही एकमात्र तत्त्व हैं । 

</details>
 


<details><summary>मूलम्</summary>

वस्तुतस्तु, वेदान्तानां चिदचिद्विशिष्टाद्वैतं तत्त्वमेकमेव ब्रह्मेति तात्प- र्यम् । अत एव चिदचिद्विशिष्टं ब्रह्मैक ( मेवेति ) मिति मत्वा भगवान् बादरायणः अथातो ब्रह्मजिज्ञासा इत्युपक्रम्य तदेव सप्रकारं निरूपितवान् । अतः चिदचिद्विशिष्टो ब्रह्मशब्दवाच्यो विष्ण्वाख्यः परवासुदेवो नारायण एवैकं तत्त्वमिति विशिष्टाद्वैतवादिनां दर्शनमिति सिद्धम् । 
</details>





## उपसंहारः 

<details open><summary>विश्वास-प्रस्तुतिः</summary>

इति विविध-विचित्र-मान-मेय-प्रकाशं  
घन-गुरु-वर-दासेनोक्तम् आदाय शास्त्रात् । 
यति-पति-मत-दीपं वेद-वेदान्त-सारं  
स भवति मतिमान् यस् सत्-कटाक्षैक-लक्ष्यः ॥
</details>

<details><summary>हिन्दी</summary>

अनुवाद - इस प्रकार से अनेक प्रकार के अद्भुत प्रमाणों तथा प्रमेयों का प्रकाश करने वाला, शास्त्रानुसारी, साङ्ग, सशिरस्क वेदों के सार-स्वरूप तथा यतिराज श्री रामानुजाचार्य के सिद्धान्त के प्रकाशक श्रीमन्महाचार्य के प्रधान शिष्य द्वारा प्रोक्त इस यतीन्द्रमतदीपिका का अभ्यास करके सदाचार्य का कृपापात्रभूत अधिकारी वेदान्तज्ञान से सम्पन्न हो जाता है । 

</details>

<details><summary>हिन्दी - तिप्पनी</summary>

ग्रन्थ का उपसंहार [[२९१]]

भा० प्र० - ग्रन्थ का उपसंहार करते हुए यतीन्द्रमतदीपिकाकार ने कहा है कि मेरे आचार्य महाचार्यजी मेघ के सदृश हैं । यद्यपि महाचार्य की दूसरी संज्ञा ही घनगुरु है, फिर भी घन शब्द मेघ का भी वाचक है। आचार्य और मेघ में अनेक प्रकार की समता है - १. मेघ समुद्र के क्षार जल को पेय बनाकर वर्षा करता है । आचार्य भी दुःखावगाह्य शास्त्रार्थी को सर्वोपभोग्य बनाकर जन-सामान्य के जीव- नोज्जीवन के उपायों को प्रदान करते हैं । २. मेघ अपनी वृष्टि से निम्न स्थल को जल से पूर्ण कर देता है, आचार्य भी अपने सदुपदेश से नम्र शिष्यों के जीवन को सद्गुण से परिपूर्ण बना देते हैं । ३. मेघमाला अत्यधिक वर्षा करके न तो तृप्त होती है और न तो प्रत्युपकार ही चाहती है, उसी प्रकार आचार्य भी अत्यधिक उपदेश देकर भी न तो तृप्त होते हैं और न तो शिष्य से प्रत्युपकार की ही भावना रखते हैं । इस प्रकार आचार्य और मेघ में अनेक प्रकार की समता देखकर श्रीनिवासाचार्य उन्हें मेघ के सदृश कहते हैं । 


अपने आचार्यश्री के द्वारा उपदिष्ट अर्थों का ही संग्रह करके श्रीनिवासाचार्यजी इस यतीन्द्रमतदीपिका नामक ग्रन्थ का प्रणयन करते हैं । यह ग्रन्थ अत्यन्त लघुकाय होकर भी प्रमाण एवं प्रमेय का प्रकाशक है । ये प्रमाण अनेक प्रकार के हैं तथा अद्भुत हैं । किन्तु सब कुछ होने के साथ-साथ अप्रामाणिक नहीं हैं । इस ग्रन्थ में जितनी भी बातें कहीं गयी हैं, वे सब शास्त्रानुकूल हैं, शास्त्र के प्रतिकूल कुछ भी नहीं कहा गया है । विशिष्टाद्वैतियों का स्वभाव है कि वे कभी भी शास्त्र के विरुद्ध कुछ भी नहीं कहते हैं और न तो शास्त्र में मिथ्यार्थ के आपादकत्व इत्यादि दोषों की वे कल्पना ही करते हैं । सम्पूर्ण वेद भूतार्थं का आपादक है; यह विशिष्टा- द्वैतियों की सर्वप्रधान मान्यता है । विशिष्टाद्वैती पूर्ण वैदिक हैं । 


यह यतीन्द्रमतदीपिका वेदों तथा वेदान्तों का सारस्वरूप है । जो आचार्य का कृपापात्र बनकर इस ग्रन्थ का अभ्यास करता है, वह वेदान्त के ज्ञानों से परिपूर्ण हो जाता है ।
</details>



<details><summary>मूलम्</summary>

इति विविधविचित्रमानमेयप्रकाशं  
घनगुरुवरदासेनोक्तमादाय शास्त्रात् । 
यतिपतिमतदीपं वेदवेदान्तसारं  
स भवति मतिमान्यस्सत्कटाक्षैकलक्ष्यः ॥ 

</details>



<details open><summary>विश्वास-प्रस्तुतिः</summary>

**इति श्रीवाधूलकुलतिलकश्रीमन्महाचार्यस्य प्रथमदासेन  
श्रीमद्वेङ्कट-गिरि-नाथ-पद-कमल-सेवा-परायण-  
स्वामि-पुष्करिणी-गोविन्दाचार्य-सूनुना  
श्रीनिवासदासेन विरचिता  
यतीन्द्रमतदीपिकाख्या शारीरकपरिभाषा समाप्ता ॥**
</details>

<details><summary>हिन्दी</summary>

इस प्रकार श्रीवाधूलकुलतिलक श्रीमन्महाचार्य के प्रधान शिष्य श्रीवेङ्कटाचल के स्वामी श्रीवेङ्कटेश भगवान् के श्रीचरणकमलों की सेवा में संलग्न, 
स्वामी पुष्करिणी श्रीगोविन्दाचार्य के पुत्र श्रीनिवासाचार्य द्वारा 
प्रणीत यतीन्द्रमतदीपिका नाम की विशिष्टाद्वैत 
शारीरक परिभाषा पूर्ण हुई । 
</details>

<details><summary>हिन्दी - तिप्पनी</summary>

इस प्रकार श्रीमन्महाचार्य के प्रधान शिष्य श्रीनिवासाचार्य श्रीनिवासाचार्य द्वारा प्रणीत यतीन्द्रमतदीपिका नामक शारीरक- परिभाग की शिवप्रसादद्विवेदी ( श्रीधराचार्य ) प्रणीत 'भावप्रकाशिका' व्याख्या पूर्ण हुई । 
</details>


<details><summary>मूलम्</summary>

**इति श्रीवाधूलकुलतिलकश्रीमन्महाचार्यस्य प्रथमदासेन  
श्रीमद्वेङ्कट-गिरिनाथपदकमलसेवापरायणस्वामिपुष्करिणीगोविन्दाचार्य-सूनुना  
श्रीनिवासदासेन विरचिता यतीन्द्रमतदीपिकाख्या शारीरकपरिभाषा समाप्ता ॥**
</details>







 





