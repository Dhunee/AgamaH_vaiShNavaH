+++
title = "०१"

+++

## मङ्गलाचरणम् 


श्रीवेङ्कटेशं करिशीलनाथं श्रीदेवराजं घटिकाद्रिसिंहम् । कृष्णेन साकं यतिराजमोडे स्वप्ने च दृष्टान्मम देशिकेन्द्रान् ॥ १ ॥ 



यतीश्वरं प्रणम्याहं वेदान्तायं महागुरुम् । 


करोमि बालबोधार्थं यतीन्द्रमतदीपिकाम् ॥ २ ॥ 






## तत्त्वैक्यस्य प्रतिज्ञा 


[[१]]


श्रीमन्नारायण एवं चिदचिद्विशिष्टोऽद्वैतं तत्त्वम्, भक्तिप्रपत्तिभ्यां प्रसन्नस्स एवोपायः, अप्राकृतदेशविशिष्टस्स एव प्राप्यः इति वेदान्तवाक्यैः प्रतिपादयतां व्यासबोधायनगृहदेवमारुचिब्रह्मन न्दिद्र मिडाचार्य श्री पराङ्कुश- नाथयामुनमुनियतीश्वरप्रभृतीनां मतानुसारेण बालबोधनार्थं वेदान्तानु- सारिणी यतीन्द्रमतदीपिकाख्या शारीरक परिभाषा महाचार्यकृपावलम्बिना मया यथामति सङ्ग्रहेण प्रकाश्यते । 




१. चिदचिद्विशिष्टाद्वैततत्त्वम् । 






## पदार्थसमुद्देशः 


सर्व पदार्थजातं प्रमाणप्रमेयभेदेन द्विधा भिन्नम् । प्रमाणानि त्रीण्येव । प्रमेयं द्विविधम्- द्रव्याद्रव्यभेदात् । द्रव्यं द्विविधम्- जडमजडं चेति । जडं च द्विविधम् - प्रकृतिः कालश्चेति । प्रकृतिश्चतुर्विंशतितत्वात्मिका । कालस्तु उपाधिभेदेन त्रिविधः । अजडं तु द्विविधम्-पराक् प्रत्यक् चेति । परागपि द्विधा - नित्यभूतिः धर्मभूतज्ञानं चेति । प्रत्यगपि द्विविधः - जीवेश्वर- भेदात् । जीवस्त्रिविधः - बद्धमुक्त नित्य भेदात् । बद्धोऽपि द्विविधः - बुभुक्षु- मुमुक्षुभेदात् । बुभुक्षुद्विविधः - अर्थकामपरो धर्मपरश्चेति । धर्मपरो द्विविधः – देवतान्तरपरो भगवत्परश्चेति । मुमुक्षुद्विविधः - कैवल्यपरो मोक्षपरश्चेति । मोक्षपरो द्विविधः - भक्तः प्रपन्नचेति । प्रपन्नश्च द्विविधः एकान्ती परमैकान्ती चेति । परमैकान्ती द्विविधः- दुप्तार्तभेदात् । 




ईश्वरः पश्वधा - परव्यूहविभवान्तर्याम्यचवतारमेदात् । पर एकधा । व्यूहश्चतुर्धा - वासुदेवस ङ्कर्षणप्रद्युम्नानिरुद्धभेदात् । केशवादि व्यूहान्तर- मत्रैवान्तर्भवति । मत्स्यादयो विभवाः पुनरनन्ता । अन्तर्यामी प्रतिशरीर- मवस्थितः । अर्चावतारस्तु श्रीरङ्गवेङ्कटाद्रिहस्तिगिरियादवाद्विघटिका- चलादिषु सकलमनुजनयनविषयतां गतो मूर्तिविशेषः । अद्रव्यं तु सत्त्व- रजस्तमश्शब्दस्पर्शरूपरसगन्धसंयोगशक्ति भेदाद्दशधेव । 












उद्दिष्टपदार्थानां लक्षणपरीक्षायाः प्रतिज्ञा 


एवमुद्दिष्टानामुद्देशक्रमेण लक्षणपरीक्षे क्रियेते । 







## प्रमाणलक्षणम् 


तत्र - - प्रमाकरणं प्रमाणम् । प्रमाणं लक्ष्यम् । प्रमाकरणत्वं लक्षणम् । 





## प्रमालक्षणम् 


यथावस्थितव्यवहारानुगुणं ज्ञानं प्रमा । प्रमा लक्ष्यम् । यथावस्थित- व्यवहारानुगुणज्ञानत्वं लक्षणम् । ज्ञानं प्रमेत्युक्तं शुक्तिकायामिदं रजतमिति ज्ञानेऽतिव्याप्तिः । अत उक्तं व्यवहारानुगुणमिति । एवमपि तत्रैवाति- व्याप्तिः - श्रान्तिदशायामिदं रजतमिति व्यवह्रियमाणत्वात् । अत उक्तं यथावस्थितेति । यथावस्थितपदेन संशयान्यथाज्ञानविपरीतज्ञानव्यावृत्तिः । धर्मिग्रहणे मिथो विरुद्धानेकविशेष ( स्म ) स्फुरणं संशयः । यथा ऊर्ध्वता- विशिष्टे ( धर्मिणि ) स्थाणर्वा पुरुषो वेति ज्ञानम् । अन्यथाज्ञानं नाम धर्मविपर्यासः । यथा - कर्तृत्वेन भासमाने आत्मनि कुयुक्तिभिः कर्तृत्वस्य धान्तत्वोपपादनम् । विपरीतज्ञानं नाम धर्मिविपर्यासः । यथा - वस्तुनो वस्त्वन्तरज्ञानम् । 


। 





## लक्षणस्य दोषत्रयम् 


लक्षणस्य त्रीणि दूषणानि सन्ति-अव्याप्तिरतिव्याप्तिरसम्भवश्चेति । लक्ष्यंकदेशे लक्षणस्यावर्तन मव्याप्तिः । लक्ष्यादन्यत्र वर्तमानत्वमतिव्याप्तिः । लक्ष्ये क्वाप्यवर्तनमसम्भवः । यथा-जीवो गुणत्रयवश्यः इत्युक्ते अव्याप्तिः, ज्ञानगुणक इत्युक्ते अतिव्याप्तिः, चक्षुविषयो जीव इत्युक्तेऽसम्भव एव । अत्रोक्तदूषणत्रयाभावात् प्रमालक्षणं सुस्थम् । 


अनुवाद - लक्षण में पाये जाने वाले तीन दोष हैं - अव्याप्ति, अतिव्याप्ति और असम्भव । लक्षण का समग्र लक्ष्य में समन्वित न होकर लक्ष्य के किसी अंशविशेष- मात्र में चरितार्थ होना ही उसका अव्याप्ति दोष है । लक्षण का लक्ष्य तथा लक्ष्य से भिन्न स्थल में भी समन्वित होने को उसका अतिव्याप्ति दोष कहते हैं । लक्षण का लक्ष्य के किसी भी अंश में समन्वित नहीं होने को असम्भव दोष कहते हैं । जैसे—जीव को गुणत्रय का वशवर्ती बतलाना अव्याप्तिदोषग्रस्त है । जीव को ज्ञानाश्रय बतलाना अतिव्याप्ति दोष से ग्रस्त है । जीव को चक्षुरिन्द्रिय का विषय बतलाना असम्भव दोष से ग्रस्त है । उपर्युक्त तीनों में से किसी भी प्रकार का दोष न होने के कारण यह प्रमा का लक्षण निर्दुष्ट है । 


भा० प्र० - 'गुणत्रयवश्यो जीवः' कहना इसलिए अव्याप्तिग्रस्त है कि केवल बद्ध जीव ही गुणत्रय ( प्रकृति ) के परतन्त्र होते हैं । मुक्त तथा नित्य जीव प्रकृति से परे होते हैं । अतएव मुक्त जीवों तथा नित्य जीवों में गुणत्रयवश्यता न होने के कारण यह जीव का अव्याप्त लक्षण है । ज्ञानाश्रयत्व जीव का इसलिए अतिव्याप्त लक्षण है कि जीव के ही समान ईश्वर भी ज्ञानाश्रय है । अतएव यह लक्षण जीव के ही साथ- साथ ईश्वर में भी समन्वित होता है । जीव का चाक्षुषत्व लक्षण असम्भव दोष से ग्रस्त है, क्योंकि जीव कभी चक्षुरिन्द्रिय का विषय बनता ही नहीं है। वह तो अती- न्द्रिय है । 'एषोऽणुरात्मा चेतसा वेदितव्यः' ( म० उ० ३।१।९ ) । श्रुति आत्मा को 


[[१२]]




अणुपरिमाणक बतलाकर उसके अतीन्द्रियत्व का समर्थन करती है । अतएव चक्षु- विषयत्व किसी भी जीव में नहीं पाए जाने के कारण यह जीव का असम्भव लक्षण है । 


## करणपदार्थविवेचनम् 


साधकतमं करणम् 1 अतिशयितं साधकं साधकतमम् । यस्मिन् सत्य- विलम्बेन ( कार्य ) ज्ञानमुत्पद्यते तदतिशयितमित्युच्यते । तेन प्रमाकरणं प्रमाणमिति सिद्धम् । 


[[1]]






## धर्मराजाध्वरीन्द्रकृत-प्रमालक्षणखण्डनम् 


अनधिगतार्थं गन्तु प्रमाणमित्यादिकं तु तत्तद्वादिभिरेव निरस्तत्वाद- नादरणीयम् । 





## विशिष्टाद्वैताभिमत-प्रमाण-संख्या 


तानि प्रमाणानि प्रत्यक्षानुमानशब्दाख्यानि त्रीण्येव । 





## प्रत्यक्षप्रमाणलक्षणम् 


तत्र साक्षात्कारिप्रमाकरणं प्रत्यक्षम् । अनुमानाविव्यावृत्त्यर्थं साक्षात्का- रीति । दुष्टेन्द्रियजन्यव्यावृत्त्यर्थं प्रमेति । 




### प्रत्यक्षस्य निर्विकल्पकं सविकल्पकमिति भेदद्वयनिरूपणम् 


तच्च प्रत्यक्षं द्विविधं - निर्विकल्पक सविकल्पकभेदात् । निर्विकल्पकं नाम गुणसंस्थानादिविशिष्ट प्रथमपिण्डग्रहणम् । सविकल्पकं तु सप्रत्यवमर्शं गुणसंस्थानादिविशिष्ट द्वितीयादिपिण्डग्रहणम् । उभयमप्येतद्विशिष्ट विषय- मेव । अविशिष्टग्राहिणो ज्ञानस्यानुपलम्भादनुपपत्तेश्च । 




### वस्तूनां ग्रहणप्रकारः 


ग्रहणप्रकारस्तु - आत्मा मनसा संयुज्यते, मन इन्द्रियेण इन्द्रियमर्थेन । इन्द्रियाणां प्राप्य प्रकाशकारित्वनियमात् । अतो घटाविरूपार्थस्य चक्षुरादी- 




[[१७]]


(चक्षूरूपे) न्द्रियस्य च सत्रिकर्षे सति अयं घटः पट इति चाक्षुषज्ञानं जायते । 


एवं स्पार्शनप्रत्यक्षावयोऽपि । 



### सम्बन्धविचारः 


द्रव्यग्रहणे संयोगस्सम्बन्धः । द्रव्यगतरूपादिग्रहणे समवायानङ्गी- कारात् संयुक्ताश्रयणं सम्बन्धः । 




I 



### प्रत्यक्षस्यावान्तरभेदाः 


निर्विकल्पक सविकल्पक मिनं प्रत्यक्षं द्विविधम् - अर्वाचीनमनर्वाचीनं चेति । अर्वाचीनं पुनद्वविधम्-इन्द्रियसापेक्षं तदनपेक्षं चेति । तदनपेक्षं द्विविधम्- स्वयंसिद्धं दिव्यं चेति । स्वयंसिद्धं – योगजन्यम्, दिव्यं 


- भगवत्प्रसादजन्यम् । अनर्वाचीनं तु, इन्द्रियानपेक्षं नित्यमुक्तेश्वरज्ञानम् । अनर्वाचीनं प्रसङ्गादुक्तम् । एवं साक्षात्कारिप्रमाकरणं प्रत्यक्षमिति सिद्धम् । 




[[१९]]




### स्मृतेः प्रत्यक्षेऽन्तर्भावः 


ननु यथावस्थितव्यवहारानुगुणं ज्ञानं प्रमेत्युक्तम्, एवश्व स्मृतेरपि यथावस्थितव्यवहारानुगुणज्ञानत्वेन प्रामाण्यात् स्मृतेरपि प्रमाणत्वेन परि- गणनाच्च त्रीण्येव प्रमाणानीति कथं प्रतिपाद्यत इति चेत्; उच्यते, स्मृतेः प्रामाण्याङ्गीकारेऽपि संस्कारसापेक्षत्वात्तस्याः प्रत्यक्ष मूलत्वान्मूलभूते प्रत्यक्षेऽन्तर्भाव इति न पृथक्प्रमाणत्वकल्पनम् । अतः प्रमाणानि त्रीण्येवेति सम्भवति । 




### स्मृतिनिरूपणम् 


स्मृतिर्नाम पूर्वानुभवजन्यसंस्कार मात्रजन्यं ज्ञानम् । तत्र चोबुद्ध- स्संस्कारों हेतुः । संस्कारोद्बोधश्च सदृशादृष्टचिन्ताद्याः स्मृतिबीजस्य बोधकाः, इत्युक्तप्रकारेण क्वचित्सदृशदर्शनाद्भवति, क्वचिददृष्टात् क्वचि- च्चिन्तया । आदिशब्देन साहचर्यस्यापि ग्रहणात् तेनापि भवति । 


सादृश्यजा यथा - देवदत्तयज्ञदत्तयोस्तदशयोर्देवदत्तदर्शनेन यज्ञदत्तस्मृतिः । द्वितीया यथा - यादृच्छिक कालान्तरदेशान्तरानुभूतश्रीरङ्गाविदिव्यदेशस्मृतिः । तृतीया यथा - चिन्त्यमाने सति श्रीवेङ्कटेशस्य कमनीयदिव्य मङ्गलविग्रहस्मृतिः । चतुर्थी तु-सहचरितयोर्देवदत्तयज्ञदत्तयोर्मध्येऽन्यतरदर्शनेन तदन्यतरस्मृतिः । 


सम्यगनुभूतस्य सर्वस्य स्मृतिविषयत्वनियमः । क्वचित्कालदेर्ध्यात् व्याध्या- दिना वा संस्कारस्य प्रमोषात् स्मृत्यभावः । 






### प्रत्यभिज्ञादीनां प्रत्यक्षेऽन्तर्भावप्रकारः 


यथा स्मृतेः प्रत्यक्षेऽन्तर्भावः, एवं सोऽयं देवदत्त इति प्रत्यभिज्ञाया अपि प्रत्यक्षेऽन्तर्भावः । अस्मन्मते अभावस्य भावान्तररूपत्वात् तज्ज्ञान- स्यापि प्रत्यक्षेऽन्तर्भावः । भूतले घटात्यन्ताभावो भूतलमेव । घटप्रागभावो नाम मृदेव । घटध्वंसश्च कपालमेव ।


प्रायः पुरुषेणानेन भवितव्यमित्येत- दूहः । पुरः किसंज्ञकोऽयं वृक्ष इत्यनध्यवसायो ज्ञानं संशय उक्तः । एतयो- रपि प्रत्यक्षेऽन्तर्भावः । पुण्यपुरुषनिष्ठा प्रतिभाऽपि प्रत्यक्षेऽन्तर्गता । 




### यथार्थख्यातेः समर्थनम् 


यथार्थं सर्वविज्ञानमिति वेदविदां मतम् इत्युक्तत्वात् समाविप्रत्यक्षादि- ज्ञानं यथार्थमेव । अख्यात्यात्मख्यात्यनिर्वचनीयख्यात्यन्यथाख्यात्य सत्ख्या- तिवादिनो निरस्य सत्ख्यातिपक्षस्वीकारात् । सत्ख्यातिर्नाम ज्ञानविषयस्य सत्यत्वम् । तर्हि भ्रमत्वं कथमिति चेत्, विषयव्यवहारबाधाद् भ्रमत्वम् । तदुपपादयामः । पञ्जीकरणप्रक्रियया पृथिव्यादिषु सर्वत्र सर्वभूतानां विद्य- मानत्वात् अत एव शुक्तिकायां रजतांशस्य विद्यमानत्वाज्ज्ञानविषयस्य सत्यत्वम् । तत्र रजतांशस्य स्वल्पत्वात्तु न व्यवहार इति तद्बाधात्तज्ज्ञानं भ्रमः । शुक्त्यंश भूयस्त्वज्ञानात् भ्रमनिवृत्तिः । स्वप्नाविज्ञानं तु सत्यमेव । तत्तत्पुरुषानुभाव्यतया तत्तत्कालावसानान् रथादीन् परमपुरुषः सृजतीति हि श्रुत्याऽवगम्यते । पीतशङ्क इत्यादौ नयनवतिपित्तद्रव्यसम्भिन्ना नायनरश्मयश्शङ्कादिभिस्संयुज्यन्ते । तत्र पित्तगतपीतिमाभिभूतः शङ्खगत- शुक्लिमा न गृह्यते । अतस्सुवर्णानुलिप्तशङ्ख-वत्पीतश्शङ्ख इति प्रतीयते । 


[[२४]]




सूक्ष्मत्वात्पीतिमा स्वनयननिष्क्रान्ततथा स्वेनंव गृह्यते । न त्वन्यैः । जपा- कुसुमसमीपर्वात स्फटिकमणिरपि रक्त इति गृह्यते । तज्ज्ञानं सत्यमेव । मरीचिकायां जलज्ञानमपि पश्चीकरणप्रक्रिया पूर्वोक्तवदुपपद्यते । पची- करणप्रक्रिया तुत्तरत्र वक्ष्यते । दिग्भ्रमोऽपि तथैव । दिशि दिगन्तरस्य विद्य मानत्वात्, अवच्छेदकमन्तरेण दिगिति द्रव्यान्तरानङ्गीकाराच्च । अलात- चक्रादौ तु अतिशेप्रघात् तदन्तरालाग्रहणात्तत्तद्देशसंयुक्ततत्तद्वस्तुन एव चक्राकारेण ग्रहणम् । तदपि सत्यमेव । दर्पणादिषु निजमुखादिप्रतीतिरपि यथार्था । दर्पणादिप्रतिहतगतयो नायनरश्मयो दर्पणादिग्रहणपूर्वकं निज- मुखादि गृह्णन्ति । तत्राप्यतिशे प्रयादन्तराला ग्रहणात्तथा प्रतीतिः । द्विचन्द्र- ज्ञानादावप्यङ्गुल्यवष्टम्भतिमिरादिभिर्नायनते जोगतिभेदेन सामग्रीभेदात् सामग्रीद्वयमन्योन्यनिरपेक्षं द्विचन्द्रग्रहणहेतुर्भवति । सामग्रीद्वयं पारमार्थि- कम् । तेन द्विचन्द्रज्ञानं भवति । अतः सर्वं विज्ञानं सत्यं सविशेषविषयश्व । निर्विशेषवस्तुनोऽग्रहणात् । 



### प्रथमप्रत्यक्षेणापि भेदविशिष्टस्यैव वस्तुनो ग्रहणम् 


एवम्भूतं प्रत्यक्षं प्रथमतो ( जात्यादिरूप ) भेदविशिष्टमेव गृह्णाति । भेद इति व्यवहारे तु प्रतियोग्यपेक्षा, न तु स्वरूपे (ण) । तेनानवस्था- ऽन्योन्याश्रय दोषोऽपि नास्ति । 


नास्ति । उपर्युपर्यपेक्षाऽनवस्था । परस्परापेक्षा अन्योन्याश्रयः । 






### दशमस्त्वमसीति वाक्यजन्यज्ञानस्य प्रत्यक्षत्वनिरासः 


ननु, दशमस्त्वमसीत्येतदपि प्रत्यक्षं कि न स्यादिति चेन्न । त्वमित्ये- तस्य प्रत्यक्षत्वेऽपि दशमोऽसीत्येतस्य वाक्यजन्यत्वात् । यदि दशमोऽसीत्यस्य ( प्रत्यक्षत्वं ) प्रत्यक्षविषयत्वं तहि धर्मवांस्त्वमसीत्येतस्यापि प्रत्यक्षत्वं स्यात् । अङ्गीकारेऽतिप्रसङ्गात् । अत एव तत्त्वमसीति वाक्यस्य नापरोक्ष- 


ज्ञानजनकत्वम् । 






### प्रत्यक्षविषयेऽद्वैतिनां नैयायिकानाञ्च मतखण्डनम् 


प्रत्यक्षप्रमाणम् । प्रमा ( चात्म ) चात्र एतेन - प्रत्यक्षप्रमाकरणं चैतन्यमेव । चैतन्यश्व त्रिविधम्-अन्तःकरणावच्छिन्न चैतन्यं, वत्यवच्छिन्न- चैतन्यं, विषयावच्छिन्न चैतन्यं चेति । यदा त्रयाणामैक्यं तदा साक्षात्कारः । तदपि निर्विशेषविषयमेव, अभेदमेव गृह्णातीत्यादिकुष्टिकल्पना निरस्ता । निर्विकल्पकं तु नामजात्यादियोजनाहीनं वस्तुमात्रावगाहि किचिदिवमिति ज्ञानमिति नैयायिकानां मतमपि निरस्तम् । 





### नैयायिकानां बहिष्कारपक्षः 


ननु ' काणादं पाणिनीयं च सर्वशास्त्रोपकारकम्' इत्युक्तत्वात् कथं गौतममतनिरास इति चेत्, उच्यते; न खलु ( नास्माभिः ) कात्स्न्यें- नास्य मतस्य निरासः क्रियते । यावदिह युक्तियुक्तं तावत्स्वीक्रियते, पर- कल्पिततटाकोपजीवनवत् । न खलु तटाकस्थपङ्कोऽपि स्वीक्रियते । अतः परमाणुकारणत्वम्, वेदपौरुषेयत्वम् ईश्वरानुमानिकत्वम्, जीवविभुत्वम्, सामान्यविशेषसमवायानां पदार्थत्वेन स्वीकारः, उपमानादेः पृथक् प्रमाण- त्वकल्पनम् सङ्ख्यापरिमाणपृथक्त्व विभागपरत्वापरत्वगुरुत्वद्रवत्वादीनां पृथग्गुणत्वकल्पनम् दिशोऽपि द्रव्यत्वकल्पनमित्यादिसूत्रकारादिविरुद्ध- प्रक्रिया नास्माभिः स्वीक्रियते । अविरुद्धानि तु स्वीक्रियन्त इति न विरोधः । 


इति श्रीवाधूलकुलतिलकश्रीमन्महाचार्य प्रथमदासेन श्रीनिवासदासेन विरचितायां यतीन्द्र मतदीपिकायां शारीरकपरिभाषायां प्रत्यक्षनिरूपणं नाम प्रथमोऽवतारः ॥ 





