+++
title = "कर्म-भक्ति-ज्ञान-प्रपत्तयः"
+++

## कर्म
**कर्म** फलदानेन **प्रारब्धं** वा स्यात्, **सञ्चितं** (अप्रारब्धं) वा स्यात्।  
कर्म-क्षये हि मुक्तिः। 

## भक्तिः
**भक्तिः** सञ्चितं कर्म नाशयति, न प्रारब्धम्। प्रारब्धकर्मणस् समाप्तिः जन्मान्तर एव स्यात्।   
भक्तियोगस्याधिकारी त्रैवर्णिको यः भक्तियोगे ज्ञानवान्, तत्र समर्थः, अपि च प्रारब्धम् अनुबुभूषति।  
शूद्रास् तु परम्परया जन्मान्तरे भक्तियोगम् प्रविशेयुः।  

भक्ति-योग-प्रवेशाय +**जीवात्मावलोकनम्** अनिवार्यम्। तन्नाम - "जीवात्मनोर् न पुत्रपित्रादिसम्बन्धः। सुखदुःखादिषु समः स्याम्। " इत्यादेर् न केवलं शास्त्रीयं ज्ञानम्, अपि त्व् अनुभवे सिद्धता।  

एतच् च ज्ञान-योगेन सिद्ध्यति, कर्मयोगेन वा साक्षात्।  
अथवा कर्मयोगो ज्ञानयोगे प्रवेशाय सहकरोति, ज्ञानयोगाच् च भक्तियोगः प्रवेश्यः।  
एवं ज्ञान-कर्म-योगौ भक्तियोगाङ्गभूतौ। 

## प्रपत्तिः
**प्रपत्तिः** सञ्चितं प्रारब्धं च कर्म नाशयितुं शक्नोति।  
वस्तुतो द्विजा भक्तेर् अधिकारिणः, न प्रपत्तेः। किञ्च, अशक्तेः कारणात्, विलम्बाक्षमया वा प्रपन्ना भवेयुः। 

### आर्त-प्रपत्तिः
तत्रार्तः **आर्त-प्रपत्तिं** कृत्वा तद्दिन एव शरीरं त्यक्त्वा परमपदं यायात्।  
एवम् अवश्यम् भवतीति प्रत्यक्ष-प्रमाणानि दर्शयन्ति केचित्।  
आर्ता एवात्राअधिकारिणः - प्रायेण संसार-तापेनातितप्ता विरक्ताः।  
तद् उक्तम् -

> आर्तानाम् आशु-फलदा  
> सकृद् एव कृता ह्य् असौ ।

किन्तु, यदि न तद्दिन एव मरति, तर्हि, स आर्त्त-प्रपत्तेर् नाधिकारीति ज्ञेयम् -  
न पुनर् आर्त-प्रपत्तिर् व्यर्थेति।  
तादृश-लोकापवाद-वारणार्थं हि  
बहु परीक्ष्यैवाचार्या आर्तप्रपत्त्य्-अधिकारं निश्चिन्वन्ति।

### दृप्त-प्रपत्तिः
अनार्तः **दृप्त-प्रपत्तिं** कुर्यात्, येन "शरीरपातं यावद्" इति, "कानिचन जन्मानि यावद्" इति प्रारब्ध-कर्म, बुद्धिपूर्वकान्य् अकृतप्रायश्चित्तानि च पापानां फलानि भुञ्जीयात्।  

तद् उक्तम् - 

> दृप्तप्रपन्नस्य तु अभ्युपगत-प्रारब्धम् ।  
अ-कृत-प्रायश्चित्तं बुद्धि-पूर्वोत्तराघञ्च अनुभवैक-विनाश्यम् ।  
उपाय-महिमेना सञ्चित-अनभ्युपगत-प्रारब्धयोर् विनाशः,  
प्रामादिकोत्तराघस्याश्लेषः।

> प्रारब्धेतर-पूर्व-पापम् अखिलं, प्रामादिकञ् चोत्तरं,  
**न्यासेन क्षपयन्न्** अनभ्युपगत-प्रारब्ध-खण्डञ् च नः।  
धीपूर्वोत्तर-पाप्मनाम् अजननाज्, जातेऽपि तन्-निष्कृतेः,  
कौटिल्ये सति शिक्षया ऽपि अनघयन् क्रोडीकरोति प्रभुः॥
> (रहस्यत्रयसारः अधि-18)

एवं केचिद् विरक्ता अपि  
लोक-कल्याणाय दृप्तप्रपत्त्या शरीरत्यागं विलम्बयेयुः। 
