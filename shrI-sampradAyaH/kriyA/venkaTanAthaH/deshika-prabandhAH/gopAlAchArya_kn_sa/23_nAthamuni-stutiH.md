+++
title = "೨೩ ನಾಥಮುನಿ-ಸ್ತುತಿಃ"

+++
श्रीः 
श्रीनाथमुनिस्तुतिः 
श्रीमन्नाथमुनये नमः 
समग्रभक्तियोगाय ज्ञानवैराग्ययोगिने । 
नमांसि नाथमुनये लब्धसर्वार्थसम्पदे ॥ 
यदुपज्ञ मशेषवैष्णव श्री: 
प्रथिता योगरहस्यविच्च येन । 
शठकोपमुनि र्विलोकित स्तं 
विबुधं नाथमुनिं नमामि नित्यम् ॥ 
यस्मिन्नन्वय ईश्वरो मुनिरिति ख्यातो द्विजन्मोदभूत् पुण्ये श्रीशठमर्षणाभिधकुले तस्य प्रजज्ञे सुतः । नाम्ना नाथमुनि स्सनाथयति नो योऽद्यापि भाग्याधिकान् तं श्रीवैष्णवतन्त्रदर्शिन महं नौम्यन्वहं योगिनम् ॥ 
भाग्योत्तरे शोभकृदाख्यवस्तरे श्रीवीरनारायणभासुरे पुरे । द्वन्द्वे त्वनूराध उडुन्यहीने 
योsवातरत्तं प्रणमामि भक्त्या ॥ 
राकाधिकः कान्ततनुः स्वकाले 
चौलादिभिः कर्मभि रात्ततेजाः ॥ सर्वाणि समान्यविशेषशास्त्रा- ण्यधीत्यरेजे विदुषं भजे तम् ॥ 
तारुण्यपूर्णे वयसि श्रिते यः कारुण्यपूर्णामरविन्दवल्लीम् । 
681 
३ 
50 
ANS 
682 
आत्मानुरूपां परिणीय यस्यां 
लेमे सुतं हीश्वरमाश्रये तम् ॥ 
कुर्वन्नात्मज मात्मधर्मनिरतं तत्वोपदेशोत्सुकः स्वार्चामूर्ति ममुं समर्च्य वरदं श्रीवीरनारायणम् । तत्वं वेदशिरोनिगूढ मनघं यो बोधयन्नन्वहं शिष्येभ्योऽतिमुदा निनाय समयं सर्वं त मासेवये ॥ 
अर्चावतारमहिमातिशयानुरूपाः 
सौलभ्यमुख्यगुणभूषणभासुरा स्ताः 
दिव्यस्थलेष्वनुबुभूषुरुदात्तमूर्तिः 
यः प्रस्थित स्स्वजनयुक्त उपाश्रये तम् ॥ 
गत्वोदीची दिशास्थान्यनुपमसुशुमाबन्धुराण्युत्तमानि स्थानान्यासेव्य सम्यक् भगवत इतराण्यादरान्मोदमानः । : भक्त्या रूपाण्यपूर्वाण्यखिलजनमनोनेत्रहारीणि वीक्ष्य प्राचीनाचार्यनिष्टासरणि मभिनतोऽस्म्यस्मदुत्तारकं तम् । । 
स्वप्नेचाज्ञापितो य स्सपदि भगवता वीरनारायणेन क्षेत्राधीशानुमत्या पुनरपि महिता माजगामात्मभूमिम् । तत्वोद्बोधेन कालं सकलमपि नयन् पूर्ववत् यस्थित स्तं तत्तत्तीर्थाधिवासप्रमुदितमनसं चिन्तये नाथ मन्तः ॥ 
यात्रार्थिनः कतिचिदाययु रालये ते नारायणस्य सविधे जगु रैशगाधाः । 
'आरा' विति द्रविडसूक्तिनवैकयुक्ताः (आरावमुदेति) श्रुत्वाद्भुता झडिति ताश्च विवित्सु राह । । 
एतादृशीः श्रुतिमनोहरभावबन्धाः 
गाधासहस्रघटिता इति भान्ति नूनम् । 
६ 
८ 
९ 
१० 
११ 
mobailgrimitaadmits 
भो वैष्णवाः ! करुणया वदताखिला मे धन्योऽस्म्यतो नु श्रुणवा इति तं नमामि ॥ 
गाधासहस्र मखिलं तु वयं न विद्मः गायेम चेत् दशक मेक मिदं न चान्यत् । नैवास्मदीयपुरवासिषु कोऽपि वेत्ति 
ग्रन्थोऽपि नेत्यकथि यं प्रति तैः श्रये तम् ॥ 
तीर्थप्रसादे समवाप्य पश्चात् देवाय विज्ञाप्य गतेषु तेषु । एष प्रबन्ध क्व लमेत मेऽद्ये- त्याशागृहीतो य उपास्महे तम् ॥ 
हृद्या इमा वकुळभूषणयोगिवाचः तज्जन्मदातृ कुरुकापुरमेव गत्वा । पृच्छामि तत्र यदि लभ्यत इत्यवेत्य प्रातिष्ठतानुपद माकलये मुनिं तम् ॥ 
शठारिनगरीपतिं वकुलभूषणं चादरात् प्रणम्य सुचिरं स्थित स्तदनु तत्र कंचित् द्विजम् । परांकुशपदाश्रयं समभिवन्द्य तस्मै तदा 
निजागमनकारणं त्वकथयन्मुदा तं भजे ॥ 
लुप्ता दिव्यप्रबन्धा वकुलधरमुनिप्रेष्ठवक्त्राब्जनिर्यत्- वाणीपीयूषधाराधरणिसुरवरास्वाददूरा बभूवुः । 
किन्तु 'श्रीकण्णिनुण्' इत्यतिशयमहिता व्यष्टपद्यातिहृद्या गीति: माधुर्यधुर्या मधुरकवि कृता गीयतेऽत्रत्यविप्रैः ॥ 
द्वादशसहस्रवारं गायन् गाथा लभेत संसिद्धिम् 
शिष्टजनश्रुतिरेषेत्युत्तरवचसा मुमोद तं वन्दे ॥ 
683 
१२ 
१३ 
१४ 
१५ 
१६ 
१७ 
१८684 
हर्ष प्रकर्षभरितः प्रणमन् द्विजं तां अध्यापय़ाद्य कृपयेति च याचमानः । योऽधीतवांश्च मधुरोक्तितती: प्रसन्न- चित्तो बभूव सततं मुनिमानतोऽस्मि ॥ 
प्रबन्ध मतिसुन्दरं मधुरसूरिगीतं मुनिः जगावथ शठारि रप्यतनुवाच मूचे मुदा । 'निवेदय कि मीप्सितं' त्विति ततो भवत्सूक्तयः मदीयरसनावशा स्स्युरिति तं ययाचे स्तुवे ॥ 
दिव्यप्रबन्ध मखिलं हि चतुस्स्हस्र- 
कल्पं गुणोत्तर मपूर्वरसप्रधानम् । अष्टाङ्गयोगविषयं च रहस्य मिष्टं 
१९ 
२० 
जग्राह योगविधित स्त मुपैमि नाथम् ॥ 
आचार्या ब्रह्मनन्दिप्रभृतय उदिता आदिकाले युगस्य 
त्रय्यन्तानां प्रथासन् शठमथनमुनिश्चापि यस्यात्मभाग्यात् । आचार्योऽभूच्च योगे प्रतनमतविदाचार्यमालाद्यमूर्तिः 
श्रीमद्रामानुजार्यप्रथितगुरुगुरोः तात मीड्यं नमामि ॥ 
२१ 
२२ 
रमानियोगात् कुरुकापुरीशः । 
पदात् परस्मात् अवतीर्य यस्मै ॥ 
द्वयं तथा योगरहस्यमाह । 
नाथाय तस्मै मुनये नमोऽस्तु ॥ 
२३ 
कंचित् कालं वसन् य श्शठरिपुनगरे बोधयन् आत्मतत्वम् । तत्रत्येभ्यः पुनश्च स्वनगर मुषयातोऽध्वदिव्यस्थलानि ॥ गत्वा संसेव्य कुर्वन् भगवत उदितं मङ्गलाशासनं च । सत्कालक्षेपसक्तः सुजनपरिणुतः तं प्रपद्ये मुनीन्द्रम् ॥ 
२४. 
कदाचित् आहूय च भागिनेयौ । अध्याप्य यत्ताः शठकोपसूक्ती: । युवां इहाध्यापयतं श्रितेभ्यः । 
685 
भक्त्येति यस्तं प्रणमामि नाथम् । । 
२५ 
यो दिव्यनादानुगुणानुगीत 
क्रमेण लोके प्रकटीचकार ॥ 
ततो जना नादमुनीति नाम्ना । 
समाह्वयन् तं प्रणमाम्यभीक्षणम् ॥ 
२६ 
गानयोगशास्त्रचातुरी मवेक्ष्य चोळराट् । आह्वयत् तिरश्चकार यो विरक्तिभूमिराट् । । विश्वसृट्प्रभृत्यपारभूतय स्तृणीकृताः । 
येन तं नमामि नाथयोगिनं सदा मुदा ॥ 
शिष्यान् अष्टौ हि शिष्टान् श्रयणगुणयुतान् पुण्डरीकाक्षमुख्यान् । भाग्यात् योगैकलब्धद्रविडनिगमगत्र्येकसाहस्रपद्यैः ॥ हृद्यैः अध्याप्य धीमान् जगति बुधवरान् यश्च कृत्वा मुमोद । श्रेष्ठं योगैकनिष्ठं जगदवनचणं तं मुनिं नौमि नाथम् ॥ 
अष्टाङ्गयोगक्रमं आप्रयोगम् । 
शिष्याय तस्मै कुरुकावलाय ॥ उपादिशत् योगरहस्यं उर्व्या । प्रचारयेत्याह त माश्रयेऽहम् ॥ 
आहूयात्मजं ईश्वरं तव सुतो मे पौत्र उत्पत्स्यते । नाम्ना यामुन इत्युपाह्वय च तं तस्मै सरोजेक्षण ! ॥ सर्वान् दार्शनिकान् समाहितमना अर्थान् मुदोपादिशे- त्यादिश्याविशति स्म योग मनघं नाथं मुनिं तं भजे ॥ 
२७ 
२८ 
२९ 
३० 
--'' 
... 
686 
NOA 
मृगविहृतये चोळाधीशे प्रयात्य च काननम् । परिजनयुते प्रत्यायाते स्वपत्तनं अध्वनि ॥ 
मुनिवरसुते तातं प्रत्याहतुः 'पित ! आगताः । 
गृहमधि धनुष्मन्तौ एकः कपिः तरुणी च नः 
要 
निशम्यैतां वाचं सपदि हृदि 'रामः' तदनुजः । धराजाता याताः स्युः इह पवमानात्मज इति ॥ ब्रुवाण: तन्मार्गानुगतिहृदयः यः स्वगृहतः । प्रतस्थे भक्त्या तं सकलजननाथं मुनिं अये ॥ 
अत्यन्तदूरं अनुधाव्य च यो न लेभे । अन्तर्हितं तं अवलोकितुकाम एव ॥ योगेन भूय अनुभूय तदेकयोगः । 
भेजे य उत्तमपदं मुनि माश्रये तम् । । 
श्रीमान् नारायणो नः पतिः अमितदयः तादृशो नैव चान्यः । साक्षात् मोक्षप्रदाता भवति च पुरुषार्थ स्स एवेति बोद्धुम् ॥ बन्धुः दिव्यप्रबन्धः परमपुरुषसंबन्धवान् नान्य आस्ते । इत्यावेद्याधियोगं स्थिति मुपदिशतात् योगतो योगमर्म ॥ 
इत्थं नाथमुनिप्रभावकलितां योगानुबन्धां स्तुतिम् । योगादेव सुगीतवान् सुललितां गोपालसूरि र्मुदा ॥ एतां ये गुरुभक्तिसक्तमनसः नित्यं पठेत्यादरात् । ते यान्त्यात्महितैकयोग मचिरात् सर्वार्थदं मङ्गलम् ॥ 
॥ इति श्री नाथमुनिस्तुतिः सम्पूर्णा ॥ 
॥ श्रीमते नाथमुनये नमः ॥ 
३१ 
३२ 
३३ 
३४ 
३५ 
hind 
687 
श्री यामुनमुनिस्तुतिः 
॥ श्रीमते यामुनमुनये नमः ॥ 
यदुपाज्ञ मशेषवैष्णावरश्री: 
प्रथिता योगरहस्यविच्च येन । 
शठकोपमुनि र्विलोकित स्तं 
विबुधं नाथमुनिं नमामि नित्यम् ॥ 
श्रीमन्नाथमुने बुधोत्तममणे र्योगीश्वरस्यात्मजः श्रीमानीश्वरमुन्यभिख्य उदित स्सद्धर्मसंरक्षकः । योऽस्मत्संस्तवनाश्रयस्य जनक श्श्रीयामुनार्यस्य तं प्रख्यातात्मगुणादिसंपदमहं श्रीवैष्णवाग्ग्रं भजे ॥ 
श्रीमद्रङ्गाधिनेतु र्निरवधिकदयापात्रभूतेश्वराख्यः प्रादुर्भूतः कुमाराकृति रतिसुकृती विश्वविख्यातकीर्तिः । धातावब्दे कुळीरे बुधदिनमहितेतूत्तराषाढतारे राकायां रङ्गपुर्यां श्रुतिशिखरयुगोल्लासकारी तमीडे ॥ 
शुक्लपक्षचन्द्रवत् प्रवर्धमाननन्दनं युक्तकालकारिताद्विजार्हकर्मशोभिनम् । 
पाठकोक्तिमात्रलब्धकण्ठपाठपाठिनं 
यामुनं पितामहोक्तनामधारिणं श्रये ॥ 
महाभाष्यभट्टाभिधानो बुधेन्द्रो बभौ सर्वशास्त्रप्रवक्ता स यस्य । तदानन्यसामान्यशास्त्रोपदेष्टा 
स्तुवेऽतः प्रवीणं मुनिं यामुनं तम् ॥ 
२ 
३ 
५ 
688 
आस्थान्यां चोळराजः प्रथितबुध उवासाक्कियाळ्वानभिख्यः गर्वी चोर्वीबुधेभ्यो तुदति कर मुपादाय तान् भर्त्सयन् स्म । मेधावी यामुनार्य स्स्वगुरु मपि तथा पीडितं वीक्ष्य रुष्टः तस्मै हप्ताय पद्यं 'नवय' मिति कृतं प्रेषयत् तं नमामि ॥ 
आकर्ण्यतां प्रवृत्तिं निजपरिजनतो 'मान्य आनीयतां द्राक् सर्वमन्यं मदीयं जयति यदि तदानन्यसाधारण स्स्यात्' । इत्युक्तवान्दोलिकाद्यैः यमखिलचबिरुदै राट् समानाययत् यः 'आशैलादि' त्यवादीत् रसमय मभयः पद्यं ईडे गुरुं तम् ॥ 
पूर्वं शास्त्रार्थवादात् प्रचलित उभयोर्लोकिके वाक्प्रयोगे माता ते नैव वन्ध्या, मनुजपतिरयं सार्वभौम, स्सतीयम् । ईदृक्प्रत्रयस्य प्रतिवच उचितं यस्य नोचे स विद्वान् यस्मै राज्यार्ध मुर्वीपति रथ च मुदा दत्ता सम्भावये तम् ॥ आयान्तं प्रतिवीक्ष्य चोळमहिषी प्रोचे मुदा यामुनं यं कारुण्यपयोधि मात्मगुणिनं पाण्डित्यकल्पद्रुमम् । 'किं मां शास्तु मुपागतोऽसि भगवन्नुज्जीवये' त्यब्रवीत् यस्य द्राविडनामतोऽपि चरितं ख्यातं भजे तं गुरुम् ॥ 
राजभोगभोगिनं सभार्यमार्ययामुनं राममिश्र एकदा गुरो र्निदेशतो मुदा आत्मसाद्विधातु मेत्य नेक्षितुं शशाक यं शाकमेकमीप्सितं ददावलर्कनामकम् ॥ 
पाचकस्य कस्यचित्करे विपच्य भोजये- त्यन्वहं तथाशयन्नपीप्सितं यदाप न । जोष मेकवासरं स्थितोऽथ सूद माह यो 
१० 
९ 
६ 
भो ! अलर्कशाकदं प्रदर्शयेति तं भजे ॥ 
११ 
PH 
689 
१२ 
१३ 
१४ 
नृपविभवविलोलो राममिश्रं विवक्षं 
समयविदुपयातं यामुनार्योऽन्वयुङ्क्तः । अतिशयमहिमा त्वं कांक्षसे किं ददानी- 
त्यथ किमपि न चाहं किं तु दित्सुः प्रभो ! ते ॥ 
आवन् प्रत्ना मनीषिन् ! निधिमिव भवतः कंचिदर्थे त्वदर्थं श्रुत्वैवोपैष्यभिज्ञ स्तदवधि सविधं देहि ते मेऽभिवेत्त्रे । एवं विज्ञापितो य स्तदनु बहुविधं तेन गीतार्थसारं विज्ञायात्यन्तहृष्टोऽभवदुपगमितोपाय आभावये तम् ॥ 
गीतार्थं सरहस्य माशु बुबुधे श्रीराममिश्राश्रयात्.-.- साक्षात्कार मनन्यबोधसुलभं मोक्षोपकारं यतः । तस्योपाय मवाप यश्च समये वैराग्यभाग्यो बभौ श्रीरङ्गेशनिषेवणैकसुमति र्भूत्वा तं अन्तर्दधे ॥ 
परमात्मन्यनुरक्तं प्राकृतविषये विरक्तं आत्मज्ञम् । परिपक्वचित्तवृत्तिं यामुनयतिचक्रवर्तिनं वन्दे ॥ 
पूर्णं महापूर्ण मुखै स्स्वशिष्यैः गुणार्णवै र्यं नियुयोज तूर्णम् । श्रीराममिश्रः कुरुकाधिपालसूरिं रहस्यार्थमिहीत्यये तम् ॥ 
श्रीराममिश्रगुरु रात्मान्तकाल मभिवीक्ष्यात्मबोधवशिनं श्रीरङ्ग आस्व बुधमान्यं स्थिरीकुरु च सद्दर्शनप्रवचने । एवं समीर्य कमलाक्षं विचिन्त्य गुरु मादिश्य यं स्वयमयात् तं यामुनार्य मह मीडे सदावसथ माधूतवादिनिकरम् ॥ 
यथा गुरूक्तं कुरुकावलप्पन् वशे स्थितं योगरहस्य मातुम् । य स्तं समाधिस्थ मुपेत्य भीतो विघ्नाच्च तूष्णीं स्थित आश्रये तम् श्रीनाथमुन्यन्वयज स्सुधीन्द्रः यः कोप्युपायात इहास्ति वेति । श्रुत्वा गिरं यश्च विसिष्मयेऽथ ज्ञातं कथं न्वित्यवदत् तमीडे ॥ 
१५ 
१६ 
१७ 
י 
१.-.... 
2016 
690 
A 
पद्मासेचनकांबुजाक्षिमधुरालोकैर्विकृष्टोप्यहो- 
मा मानन्दिन मप्यपास्य कमलाकान्तोऽन्य मन्वैक्षत । वंश्यो नाथमुने र्भवेदिति विदन् येनाथ संप्रार्थितः 
भूयो यस्य समागमाय समयं चाऽहाश्रये तं गुरुम् ॥ 
श्रीरङ्गेऽध्ययनोत्सवे शठरिपो स्सूक्तिं सुगीतां बुधैः श्रुत्वानन्तपयोजनाभचरणाम्भोजैकसेवादरः । गत्वाऽनन्तपुरं निजाभिलषितं संपूर्य तत्रोषितः स्मृत्वा योगरहस्यवेदनदिनं खिन्न स्तमार्यं भजे ॥ 
काञ्चीमण्डलवासिनौ द्विजवरौ श्रीरङ्गमासेदतुः नत्वा यं मुनिंप स्वदेशकुशलोदन्तं प्रसङ्गान्मुदा । श्रीरामानुज वैभवं बहुमुखं चा वेदयामासतुः श्रुत्वैतादृश मिष्टमेव फलितं मेने च य स्तं भजे ॥ 
शिष्यै स्साकं करिगिरिपते मङ्गळाशासनं यः कृत्वा रामावरजयमिनं प्रक्ष्य दूराच्च तुष्टः देवं भूयोप्यनमदभयं प्रार्थयन् स्वेष्टसिद्ध्यै रङ्गास्थाने निजमतपरीरक्षणार्थं भजे तम् ॥ 
श्रीराममिश्रगुरुराडुपदेशलब्ध गीतार्थसारसमुदीक्षणतो वितेने । गीतार्थसंग्रहसमाख्यकृतिं प्रशस्तां य स्तत्वनिश्चयचणः प्रणमामाम्यहं तम् । 
प्रामाण्यमागमानां प्राज्ञमन्यै र्विलोपितं जगति । प्रमाण्य मागमीयं पुनरप्य स्थापि येन तं वन्दे ॥ 
: 
पुरुरुषा पुरुषाः परुषोक्तिभिः पुरुषतत्वविवाद मकुर्वत । पुरुषनिर्णयमाह तदा च यः तमुपयामि गुरुं मुनिर्यामुनम् ॥ 
२० 
२१ 
२२ 
२३ 
२४ 
26 
२५ 
२६ 

691 
ई 
यदा लक्ष्मीतत्वे विविधकथका नैकमतयः 
मिथो वादोन्मत्ता नयपथविदूरा स्समभवन् । चतुश्लोक्या य स्तान् व्यजयत तदा निर्णयगिरा 
सदा सेवे भक्त्या निखिलजननीं तं च यमिनम् ॥ 
आत्मेश्वराद्ये प्रथिते च सिद्धी 
संविन्मुखा सिद्धि रितीह तिस्रः । तत्वप्रबोधाय हि यो व्यतानीत् प्रणौमि तं यामुन मद्वितीयम् ॥ 
प्रत्नवाक्प्रयत्नलभ्य मुक्त्ययत्नदायिनं तत्वसार मद्वितीय मत्युदारभावदम् । स्तोत्ररत्ननामधेय मागमोक्तिभक्तिदं य श्वकार यामुनं त माश्रये कवीश्वरम् ॥ 
स्मारं स्मारं गुरुं स्वं प्रथितमतिमता मुत्तमं राममिश्रं श्रीमद्रङ्गाधिनेतु स्सविध उपकृतं सर्वनिर्वाहशक्तम् । श्रदमद्रामानुजं चायतियतितिलकं भावयन् अन्त्यकाले आकुंच्यात्मांगुली र्यः समदिश दखिलं तं भजे यामुनेयम् ॥ 
श्रीमद्यामुन संयमीन्द्रगुणालङ्कारविद्योतिनीं 
एतां त्रिंशत मादाराद्विरचितां ये कीर्तयन्त्यन्वहम् । 
गोपालेन गुरूत्तमांघ्रिकमलास्वादैकलोलेन ते 
विद्वांस स्सकलाभिनन्द्यचरिता भान्त्यात्मभाग्याधिकाः ॥ 
इति विदुषा गोपालार्येण विरचिता श्रीमद्यामुनमुनिस्तुतिः सम्पूर्णा 
॥ श्रीमद्यामुनमुनये नमः ॥ 
२७ 
१८ 
२९ 
३०