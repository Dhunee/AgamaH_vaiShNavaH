+++
title = "14 चक्रं बिभर्ति इति श्रुत्यर्थोपक्रमः"

+++
नन्वत्रापि तप्तैश्चिहैरङ्कनं न प्रतीयते, मृत्तिकाचन्दनाद्यालिप्तैरङ्कनोपपत्तेः, तथा च कैश्चिदनुष्ठीयमानत्वादिति  
चेन्न; 
> चक्रं बिभर्ति वपुषाऽभितप्तमित्याद्यृग्वेदखिलवचनवैरस्यात् । देवानां बलं - रक्षकमित्यर्थः । [अमितस्य-सर्वत्र  
परिपूर्णस्य ।] विष्णोश्चक्रमित्यन्वयः । नाकम् - अकं - दुःखं, तद्रहितं परमपदम् । दुरिता विधूय - दुरितान्यवधूयेत्यर्थः ।  
अत्र दुरितशब्देन सांसारिकपुण्यमपि संगृहीतम् । 
> न सुकृतं न दुष्कृतमित्युक्त्वा - 
> सर्वे पाप्मानोऽतो निवर्तन्ते इति  
पाप्मशब्देनोपसंहारात्, मुक्तस्य च 
> सुकृतदुष्कृते धूनुते, 
> पुण्यपापे विधूय इति द्वयोरपि निवृत्तिश्रुतेः; अत्र  

> प्रयान्ति यद्यतयो वीतरागाः इति मुक्तप्राप्यस्यैव प्रतीतेः । अत्र विधिस्तु सुगमः ॥