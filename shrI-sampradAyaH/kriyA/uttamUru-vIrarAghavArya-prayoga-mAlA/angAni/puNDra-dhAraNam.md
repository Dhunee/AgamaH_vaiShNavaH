+++
title = "पुण्ड्र-धारणम्"
+++

अथ पुण्ड्रधारणम्

<details><summary>विश्वास-टिप्पनी - तिलक-क्रमः</summary>

- ललाटे, नाभौ, कण्ठे
- नाभेर् दक्षिणे, दक्षिण-भुजे, ग्रीवा-दक्षिणे
- नाभेर् वामे, वाम-भुजे, ग्रीवा-वामे
- पृष्ठ-वंशे, ग्रीवा-पृष्ठे
</details>


पुण्ड्रेषु केशवादीन् आवाहयेत् ।। +++(ॐ केशवाय नमः। ओं माधवाय नमः … इत्यादि १२)+++

> _चतुश्-चक्रं_ नमस्यामि  
> **केशवं** कनक-प्रभम् ।  
> 
> **नारायणं** घन-शयामं  
> _चतुश्-शङ्खं_ नमाम्य् अहम् ॥  
> 
> **माधवं** मणि-भङ्गाभं  
> चिन्तयामि _चतुर्-गदम्_ ।  
> 
> चन्द्र-भासं _चतुश्-शार्ङ्गं_  
> **गोविन्दम्** अभिसंश्रये ॥  
> 
> **विष्णुं** _चतुर्-हलं_ वन्दे  
> पद्म-किञ्जल्क+++(=केसर)+++-सन्निभम् ।  
> 
> _चतुर्-मुसलम्_ अब्जाभं  
> संश्रये **मधु-सूदनम्** ॥  
> 
> अग्नि-वर्णं _चतुः-खड्गं_  
> भावयामि **त्रि-विक्रमम्** ।  
> 
> **वामनं** बाल-सूर्याभं  
> _चतुर्-वज्रं_ विभावये॥  
> 
> **श्रीधरं** पुण्डरीकाभं  
> _चतुःपट्टं_ समाश्रये ।  
>
> _चतुर्-मुद्गरम्_ अभ्येमि  
> **हृषीकेशं** तडित्-प्रभम्॥  
>
> _पञ्चायुधं_ **पद्म-नाभं**  
> प्रणमाम्य् अर्क-रोचिषम् ।
> 
> **दामोदरं** _चतुः-पाशम्_  
> इन्द्र-गोप-निभं भजे ।  
> वासुदेवम् उपासेऽहं  
> पूर्णेन्द्व्-अयुत-सन्निभम् ।।

इति च वाचयेत् ।

> ओं श्रियै नमः,  
ओं अमृतोद्भवायै नमः,  
ओं कमलायै नमः,  
ओं चन्द्रशोभिन्यै +++(अन्यत्र - चन्द्रसोदर्यै)+++ नमः,  
ओं विष्णुपत्न्यै नमः,  
ओं वैष्णव्यै नमः,  
ओं वरारोहायै नमः,  
ओं हरिवल्लभायै नमः,  
ओं शार्ङ्गिण्यै नमः,  
ओं देवदेव्यै+++(अन्यत्र - देवदेविकायै)+++ नमः,  
ओं महालक्ष्म्यै नमः,  
ओं सुर-(लोक)-सुन्दर्यै नमः,  
ओं सर्वाभीष्टफलप्रदायै नमः ।।

इति श्रीचूर्णरेखासु श्रियमावाहयेत् ।।
