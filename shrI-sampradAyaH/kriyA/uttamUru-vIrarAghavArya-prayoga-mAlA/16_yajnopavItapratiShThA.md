+++
title = "१६ यज्ञोपवीतप्रतिष्ठा"

+++
प्रयोगमालायां ॥ यज्ञोपवीतप्रतिष्ठा ॥

पादौ प्रक्षाल्य, आचम्य, प्राणानायम्य, 'श्रीमान् वेङ्कट ……….सदा हृदि’ । अस्यां शुभतिथौ भगवत्(श्रीमन् नारायण)प्रीत्यर्थं, ‘यज्ञोपवीतप्रतिष्ठां करिष्ये’ इति सङ्कल्प्य, सात्त्विकत्यागं कृत्वा, शुचौ देशे जलपूर्णं सकूर्चयाज्ञियशाखं कुम्भं निधाय, तस्मिन् यज्ञोपवीतं निधाय, यज्ञोपवीतं स्पृशन्,

भू॒र॒ग्निञ्च॑ पृथि॒वीञ्च॒ माञ्च॑ । त्रीँश्च॑ लो॒कान्थ्सं॑व॒थ्स॒रञ्च॑ । प्र॒जाप॑तिस्त्वा सादयतु । तया॑ दे॒वत॑याऽङ्गिर॒स्वद्ध्रु॒वा सी॑द ॥ भुवो॑ वा॒युञ्चान्तरि॑ख्षि॑ञ्च॒ माञ्च॑ । त्रीँश्च॑ लो॒कान्थ्स॑व॒थ्स॒रञ्च॑ । प्र॒जाप॑तिस्त्वा सादयतु॒ । तया॑ दे॒वत॑याऽङ्गिर॒स्वद्ध्रु॒वा सी॑द ॥ स्व॑रादि॒त्यञ्च॒ दिव॑ञ्च॒ माञ्च॑ । त्रीँश्च॑ लो॒कान्थ्सं॑व॒थ्स॒रञ्च॑। प्र॒जाप॑तिस्त्वा॒ सादयतु । तया॑ दे॒वत॑याऽङ्गिर॒स्वद्ध्रु॒वा सी॑द ॥ भूर्भुव॒स्स्व॑श्च॒न्द्रम॑सञ्च॒ दिश॑श्च॒ माञ्च॑ । त्रीँश्च॑ लो॒कान्थ्स॑व॒थ्स॒रञ्च॑ । प्र॒जाप॑तिस्त्वा सादयतु॒ । तया॑ दे॒वत॑याऽङ्गिर॒स्वद्ध्रु॒वा सी॑द ॥ [[TODO:परिष्कार्यम्??]] 

इत्यभिमन्त्र्य,

‘ओं भूः’ यज्ञोपवीतं प्रतिष्ठापयामि । ‘ओं भुवः’ यज्ञोपवीतं प्रतिष्ठापयामि । ‘ओँसुवः' यज्ञोपवीतं प्रतिष्ठापयामि । ‘ओं भूर्भुवस्सुवः’ यज्ञोपवीतं प्रतिष्ठापयामि । इति प्रतिष्ठाप्य - प्रथमतन्तुदेवतां 'पृथिवीम्' आवाहयामि । द्वितीयतन्तुदेवताम् 'अप' आवाहयामि । तृतीयतन्तुदेवतां ‘तेज’ आवाहयामि । चतुर्थतन्तुदेवतां ‘वायुम्’ आवाहयामि । पञ्चमतन्तुदेवताम् ‘आकाशम्' आवाहयामि । षष्ठतन्तुदेवतां ‘प्राणम्’ आवाहयामि । सप्तमतन्तुदेवताम् ‘आत्मानं' आवाहयामि । अष्टमतन्तुदेवताम् ‘अन्तरात्मानम्’ आवाहयामि । नवमतन्तुदेवतां 'परमात्मानम्' आवाहयामि ।

[[93]]

इति नवतन्तुदेवताः अक्षतैरावाह्य, आसनादिषोडशोपचारैरभ्यर्च्य, प्रथमग्रन्ति[[न्थि??]]देवतां ब्रह्माणम् आवाहयामि । द्वितीयग्रन्ति[[न्थि??]]देवतां विष्णुम् आवाहयामि । तृतीयग्रन्ति[[न्थि??]]देवतां गिरीशम् आवाहयामि । इति ग्रन्ति[[न्थि??]]त्रयदेवताः अभ्यर्च्य, यज्ञोपवीताधिष्ठातृदेवतां श्रियःपतिम् आवाहयामि इति श्रियः पतिं च आवाह्य, अभ्यर्च्य, यज्ञोपवीतसहितं कूर्चं पाणिना गृहीत्वा,

आ स॒त्येन॒ रज॑सा॒ वर्तमानो निवे॒शय॑न्न॒मृतं॒ मर्त्यं च । हि॒र॒ण्ययेन॑ सवि॒ता रथे॒नाऽऽदे॒वो या॑ति॒ भुव॑ना वि॒पश्यन्न्॑ ॥ उद्व॒यं तम॑स॒स्परि॒ पश्य॑न्तो॒ ज्योति॒रुत्त॑रम् । दे॒वं दे॑व॒त्रा सूर्यमग॑न्म॒ ज्योति॑रुत्त॒मम् ॥ उदु॒ त्यं जा॒तवे॑दसं दे॒वं व॑हन्ति के॒तवः॑ । दृ॒शे विश्वा॑य॒ सूर्य॑म् ॥ चि॒त्रं दे॒वाना॒मुद॑गा॒दनी॑कं चक्षु॑र्मि॒त्रस्य॒ वरु॑णस्या॒ग्नेः । आऽप्रा॒द्यावा॑पृथि॒वी अ॒न्तरि॑क्षँ॒ सू॑र्य आ॒त्मा जग॑तस्त॒स्थुष॑श्च ॥ [[TODO:परिष्कार्यम्??]]

इत्यन्तम् उक्त्वा, सूर्याय प्रदर्श्य, पूर्ववत् निधाय, यज्ञोपवीतं स्पृशन्,

> त्र्य॑म्बकं यजामहे सुगन्धिं पु॑ष्टि॒वर्द्ध॑नम् ।  
उ॒र्वारु॒कमि॑व॒ बन्ध॑नान्मृत्योर्मुख्षीय॒ माऽमृता॑त् ॥ [[TODO:परिष्कार्यम्??]]

इति मन्त्रम् अष्टोत्तरशतसङ्ख्यया अष्टाविंशतिसङ्ख्यया वा गायत्रीं च जपित्वा, आचम्य, सात्त्विकत्यागं कुर्यात् ॥ (सर्वत्र पृथिव्यादिशरीरकश्रियःपतिमेव ध्यात्वा आराधयेत् ॥)

॥ यज्ञोपवीतप्रतिष्ठाविधिः समाप्तः ॥

[[94]]