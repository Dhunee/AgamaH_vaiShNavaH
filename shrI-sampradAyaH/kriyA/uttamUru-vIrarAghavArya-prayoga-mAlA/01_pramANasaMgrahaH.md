+++
title = "१ प्रमाणसंग्रहः"

+++

आ षोडशात् ब्राह्मणस्यापतिता गायत्री; द्वाविंशते राजन्यस्य, द्व्यधिकाया वैश्यस्य ।। (गौतमधर्मसूत्रम्)

## आचमनम्
आचमनम्

संहृताङ्गुलहस्तेन ब्रह्मतीर्थं पिबेज्जलम् । मुक्ताङ्गुष्ठकनिष्ठाभ्यां शेषेणाऽऽचमनं भवेत् ।। गोकर्णाकृतिहस्तेन माषमग्नं जलं पिबेत् । तन्यूनमधिकं पीतं सुरापानसमं विदुः ॥ अनुष्णाभिरफेनाभिरद्भिस्तीर्थेन धर्मवित् । शौचेप्सुः सर्वदाऽऽचामेदेकान्ते प्रागुदमुखः ।। निष्ठीवने प्रसुप्ते च परिधानेऽश्रुपातने । क्षुते पञ्चसु चाचामेत् श्रोत्रं वा दक्षिणं स्पृशेत् ।। दिने निषिद्धेऽपि (विश्वामित्रः) (तालपत्रे) (शंखः) (वाधूलः)

च दन्तकाष्ठाभावेऽप्यपां द्वादशकृत्व एव । गण्डूषणाच्छुद्धिमपामयेत स्त्रीणां भवेदैष्टकसैकताभिः ॥

विधवा ब्रह्मचारी च यतिश्च व्रतवांस्तथा ।

ताम्बूलमञ्जनश्चैव कांस्यपात्रे च भोजनम् ।

दन्तकाष्ठं मैथुनञ्च यावज्जीवं न कारयेत् ।।

(सनत्कुमारः)

i


प्रयोगमालायां

## प्राणायामः
प्राणायामः

अनामिकाकनिष्ठे द्वे अङ्गुष्ठं च तृतीयकम् । त्रिभिर्नासापुटं बद्ध्वा प्राणायामस्य लक्षणम् ।। प्रणवं व्याहतीः सप्त गायत्रीं शिरसा सह । त्रिः पठेदायतप्राणः प्राणायामः स उच्यते ॥ उपविश्यासनं वश्यं स्वस्तिकादि यथारुचि । व्याघ्रचर्मादिके शुद्धे ओमित्येकाक्षरं मनुम् ।। बद्ध्वा प्रागाननः सम्यक् ऋजुकायः समाहितः । नासाग्रन्यस्तनयनः दन्तैर्दन्तान् असंस्पृशन् ।। रसनां तालुनि न्यस्य श्लथबाहूभयान्वितः । आकुञ्चितशिराः किञ्चित् निबध्नन् योगमुद्रया ।। हस्तौ यथोक्तविधिना प्राणायामं समाचरेत् ।। (पाद्मसंहिता) (शाण्डिल्यः)

 अत्रिः

सम आसन आसीनः समकायो यथासुखम् । हस्तमुत्सङ्ग आधाय स्वनासाग्रकृते क्षणः ॥ प्राणस्य शोधयेन्मार्गं पूर कुंभक रेचकैः । विपर्ययेणापि शनैरभ्यसेन्निर्जितेन्द्रियः ।। हृद्यविच्छिन्नर्मोकारं घंटानादं बिसोर्णवत् । प्राणेनोदीर्य तत्राथ पुनः संवेशयेत् स्वरम् ।।

ii


प्रमाणसंग्रह

एवं प्रणवसंयुक्तं प्राणमेव समभ्यसेत् । दशकृत्वः त्रिषवणं मासादर्वाग्जितानिलः ॥ त्वक्चर्म मांस रुधिर मेदो मज्जास्थिभिः कृताः । तथेन्द्रियकृता दोषा दह्यन्ते प्राणनिग्रहात् ।। प्राणायामैर्दहेत् दोषान् धारणाभिश्च किल्बिषान् । प्रत्याहारेण विषयान् ध्यानेनानैश्वरान् गुणान् ॥ न च तीव्रेण तपसा न स्वाध्यायैर्न चेज्यया । गतिं गन्तुं बुधाः शक्ता योगात् संप्राप्नुवन्ति याम् ।। प्रणवे नित्ययुक्तस्य व्याहृतीषु च सप्तसु । त्रिपदायां च गायत्र्यां न भयं विद्यते क्वचित् ।।

2000

स्नानमूलाः क्रियाः सर्वाः श्रुतिस्मृत्युदिता नृणाम् । तस्मात् स्रानं निषेवेत श्रीपुष्ट्यारोग्यवर्धनम् ।। प्रातरुत्थाय यो विप्रो सन्ध्यानायी सदा भवेत् । सप्तजन्मकृतं पापं त्रिभिर्वैर्षैर्व्यपोहति ।। उषस्युषसि यत् स्नानं सन्ध्यास्वनुदिते रवौ । प्राजापत्येन तत् तुल्यं महापातकनाशनम् ।। नित्यमामलकम्नानं पाणिनामपि मुक्तिदम् । शिरस्नानं कटिस्रानं गलनानं तथैव च । आजानुवाहुपर्यन्तं भवेत् स्नानं चतुर्विधम् ।। (बृहद्योगियाज्ञ) (हारीतस्मृतौ ) (विश्वामित्रः)

iii

प्रयोगमालायां
## मन्त्रस्नानादिकार्यम्
प्रयोगमालायां मन्त्रस्नानादिकार्यम्

असामर्थ्याच्छरीरस्य कालशक्तिव्यपेक्षया ।

मन्त्रस्नानादिकान् सप्त केचिदिच्छन्ति सूर्यः ।।

मान्त्रं भौमं तथाऽऽग्नेयं वायव्यं दिव्यमेव च । वारुणं मानसं चैव सप्त स्रानान्यनुक्रमात् ।। आपो हि ष्ठेति वै मन्त्रं, मृदालम्भश्च पार्थिवम् ।

आग्नेयं भस्मना स्नानं, वायव्यं गोरजः स्मृतम् ।। यत्तु सातपवर्षेण स्नानं तत् दिव्यमुच्यते ।

वारुणं चावगाहस्तु, मानसं विष्णुचिन्तनम् ।।

शान्तं (?) स्नानं यथोद्दिष्टं मन्त्रस्नानक्रमेण तु । कालदोषादसामर्थ्यात् सर्वं तुल्यफलं स्मृतम् ।। तीर्थाभावेऽप्यशक्तौ वा स्नायात् तोयैः समाहृतैः ।।

(बृहद्योगियाज्ञ) (लघुव्याससंहिता)

भारद्वाजस्मृतौ - आग्नेयस्नानम् - सर्वाङ्गं प्रणवेनैव मन्त्रेणोद्भूलयेत्ततः । स्रोतसोऽभिमुखं स्नायात् मार्जनञ्चाघमर्षणम् ।। अन्यत्रार्कमुखो, रात्रौ प्राङ्मुखोऽग्निमुखोऽपि वा । देवालयसमीपे तु तमेवाभिमुखश्चरेत् ।।

शौनकः – न वेगं धारयेत् ; तावदप्रयतः स्यात् । नोपरूद्धः क्रियाः कुर्यात् । (वेगमित्यस्य मूत्रपुरीषयोर्वेगमित्यर्थः ।)

iv

A


प्रमाणसंग्रह

मलं वा यदि वा मूत्रं विप्रः स्नात्वोत्सृजेत् यदि । आजानु (आकटि) शोधयेत् ॥ आर्द्रवाससस्तु विण्णूत्रे प्राणायामत्रयं पुनः स्नानञ्च ।। शीतोदकस्नानाशक्तश्चेत् - निषिद्धव्यतिरिक्तदिनेषु शीतास्वप्सु निषिच्योष्णाः मन्त्रसंभारसंभृताः । गेहे तु शस्यते स्नानं तद्धीनमफलं भवेत् ।। शिरस्स्नानाशक्तश्चेत् अशिरस्कम् । तदशक्तौ नामेरधः प्रविश्याप्सु कटिं प्रक्षाल्य मृज्वलैः । मार्जयेदार्द्रवस्त्रेण सर्वमङ्गम् । तदशक्तौ तु मुखं करौ च कट्यन्तं पादौ च क्षालयेत् । तदशक्तौ – - स्नात्वा स्नात्वा स्पृशेदेनं ततः शुध्येत् स आतुरः । तदशक्तौ- ब्राह्मणानां करैर्मुक्तं तोयं शिरसि धारयेत् । सर्वतीर्थाकरात् श्रेष्ठं तोयं विप्रकराच्युतम् । वायव्यादीनि चान्यत्र द्रष्टव्यानि । - - (धर्मप्रवृत्तौ ) (जाबालिः)

स्नात्वाऽवगाह्य विधिवत् स्नानवस्त्रमधस्त्यजेत् । तदेव विसृजेदूर्ध्वं कूपाद्युद्धृतवारिणा ।। नोत्तरीयमधः कुर्यात् नोपर्याधस्त्यमम्बरम् । नह्येदग्रे पुरः कच्छा द्वयं पार्श्वे च गूहनम् । कटिपार्श्वद्वये पृष्ठे सप्त कच्छाः प्रकीर्तिताः ।। पुरः कच्छा पुरो धार्या पश्चात् कच्छा तु पृष्ठतः । द्वे कच्छे तु सदा धार्ये वर्णिभिर्यतिभिस्तथा ।। V (व्याघ्रपादः)

प्रयोगमालायां वैकुण्ठदीक्षितीये

नालिकेरफलेनैव चषकं पुण्ड्रधारणे । नालिकेरार्धभागेन कमठाकृतिना बुधः ।।

द्विनेत्रमेव कुर्वीत पात्रं वै पुण्ड्रधारणे । कृत्वा करण्डं बिल्वस्य फलं पक्कं मनोहरम् ।। हारिद्रं पूरयेच्चूर्णं लक्ष्मीरूपमनुत्तमम् । यथा चर्म न दृश्येत तथोर्ध्वं पुण्ड्रमाचरेत् ।। इषुपातस्थितैर्ग्राह्यं सुपार्श्वं सुमनोहरम् । ऊर्ध्वपुण्ड्रांस्तु धृत्वैवं तन्मध्ये धारयेच्छ्रियम् ।। पुण्ड्राणामन्तरालेषु हरिद्रां धारयेच्छ्रियम् । श्रीचूर्णं सततं धार्यमूर्ध्वपुण्ड्रस्य मध्यतः ।। धात्रीपत्रसमं धार्यं श्रीचूर्णं ब्रह्मवादिनाम् । अन्येषां क्षत्रियादीनां तिन्त्रिणीदलसंमितम् ।। हारिद्रं कुङ्कुमं वापि चूर्णं विष्ण्वभिषेचितम् । समवित्रेण हस्तेन नोर्ध्वपुड्राणि धारयेत् ।। दामोदरं केशवञ्च न कदापि परित्यजेत् । ऊर्ध्वपुण्ड्रस्य मध्ये तु धारयेत् दीपवत् द्विजः ॥ स्त्रीशूद्राणामेकपुण्ड्रं तथैवान्तरवर्तिनाम् ।

अर्धचन्द्राकृतिः स्त्रीणां धार्यं पुण्ड्रमधो भ्रुवः ॥

तन्मध्ये दीपवद्धार्यं श्रीचूर्णं श्रीप्रदं शुभम् ।

(वसिष्ठसंहिता)

vi


प्रमाणसंग्रह यथा पतिव्रता साध्वी सर्वाभरणभूषिता । पद्माक्षतुलसीमालां श्रीपवित्रं यथाक्रमम् ।। सन्धार्य नित्यकर्माणि विष्णोः प्रीत्यर्थमाचरेत् । अप्रतिष्ठितमालां वै बिभर्ति यदि मोहितः । व्यर्थं भवति तत् कार्यं नित्यनैमित्तिकादिकम् ।

पवित्रकरणेनैव मन्त्राचमनमाचरेत् । यान्युक्तानि पवित्राणि कुशदर्भात्मकानि वै ।। हेमात्मकपवित्रस्य कलां नार्हन्ति षोडशीम् । दार्भं ताम्रं राजतं वा सौवर्णमथवा द्विजः || धारयेत् दक्षिणे हस्ते पवित्रञ्चोत्तरोत्तरम् । चतुरंगुलमग्रं तु प्राग्भागे द्वचंगुलं भवेत् ।। वलयं द्व्यंगुलं प्रोक्तं पवित्रस्य तु लक्षणम् ।

(तालपत्रे)

10000

## अहरहः सन्ध्यामुपासीत
 अहरहः सन्ध्यामुपासीत

‘दिवसस्य च रात्रेश्च सन्धिः सन्ध्येति कथ्यते । मध्याह्नेऽपि च सन्धिः स्यात् पूर्वस्याह्नः परस्य च ।।' सम्यकूध्यायत्यस्यामिति सन्ध्या | सन्दधातीति सन्ध्या ।

(बृहत्पराशरः)

vii


प्रयोगमालायां

अहोरात्रस्य यः सन्धिः सूर्यनक्षत्रवर्जितः । साऽत्र सन्ध्या समाख्याता मुनिभिस्तत्त्वदर्शिभिः ॥ संधातृत्वेन सर्वेषां देवः सन्ध्येति कीर्तितः ।। ‘अर्धास्तमयात्सन्ध्या व्यक्तीभूता न तारका यावत् । तेजः परिहानिः उषा भानोरर्धोदयं यावत् । अर्धोदितसूर्यः प्रकृष्टतेजो नक्षत्रवर्जितः ॥' ‘ब्राह्मणः सर्वयत्नेन सायं प्रातः समाहितः । सन्ध्यामात्रपरो भूयात् तावन्मात्रात् तरिष्यति ॥ ‘प्रातस्सन्ध्यां सनक्षत्रां मध्याह्ने मध्यभास्कराम् । ससूर्यां पश्चिमां सन्ध्यां तिस्रः सन्ध्या उपासते ।। ' ‘प्रातः सन्धां सनक्षत्रां उपासीत यथाविधि । सादित्यां पश्चिमां सन्ध्यामर्धास्तमितभास्कराम् ॥' अनुक्तकाले कृतकर्म निष्फलं (दक्षः) (वाराहे) (लौगाक्षि) (देवीभागवतं ) (बृहत्पराशर)

अकालवृष्टिः पतिता यथा भुवि ।

उप्तानि बीजानि विनिष्फलानि

करोत्यकालः कृतकर्मनिष्फलः ॥ उत्तमा तारकोपेता मध्यमा लुप्ततारका अधमा सूर्यसहिता प्रातस्सन्ध्या त्रिधा मता ।। उत्तमा पूर्वसूर्या च मध्यमा मध्यसूर्यका । अधमा पश्चिमादित्या मध्यसन्ध्या त्रिधा मता ॥ उत्तमा सूर्यसहिता मध्यमा लुप्तभास्करा । अधमा तारकोपेता सायं सन्ध्या त्रिधा मता ॥

(विश्वामित्र )

viii


प्रमाणसंग्रह तावत् प्रातर्जपंस्तिष्ठेत् यावदर्धोदयं रवेः । आसनस्थो जपन्मौनी प्रत्यगातारकोदयम् ।। सादित्यां मध्यमां सन्ध्यां जपेदादित्यसम्मुखः । मृतके सूतके वाऽपि सन्ध्याकर्म न सन्त्यजेत् ॥' प्रबलं वैदिकं कर्म सर्वेष्वपि च कर्मसु । तत्कृत्वैव पुरा पश्चात् पित्रोः कुर्याच्छवक्रियाम् ।। शुचिर्वाऽप्यशुचिर्वाऽपि नित्यं कर्म न सन्त्यजेत् । तत्रापि कालनियमादर्घ्यदानं विशिष्यते ॥ (वाधूलः) (कण्वः) (विश्वामित्रकल्पे )

## अनूदकी-सन्ध्यावर्णना
अनूदकी-सन्ध्या

अनूदकी तु सा सन्ध्या लेपस्नेहविवर्जिता । सन्धिनी सर्वभूतानां शोचिनी भवनाशिनी ।। बद्धमेतं सुषुम्नाभ्यां दीर्घघंटानिनादवत् । ईश्वरं मनसा ध्यायेत् एषा सन्ध्या अनूदकी ॥ देशक्षोभे महापत्तौ मार्जनार्ध्याद्यसंभवात् । सन्ध्यगतं सहस्रंशुं मन्त्रैः कुर्यादुपासितम् ।। जलाभावेनार्घ्यमात्रं रजसैतद्विधीयते । नोपतिष्ठति यः पूर्वां नोपास्ते यश्च पश्चिमाम् । स शुद्रवत् बहिष्कार्यः सर्वस्मात् द्विजकर्मणः ।। (याज्ञवल्क्यस्मृतिः) ‘ब्र॒ह्म॒वा॒दिन॑ पू॒र्वाभि॑मु॒खास्स॒न्ध्याया॑ गायत्रि॒याऽभि॑िमन्त्रिता॒ आप॑ ऊ॒र्ध्वं विक्षि॑पन्ति॒,

ता ए॒ता आपो॑ व॒ज्रीभू॒त्वा तानि॒ रक्षासि म॒न्देहाऽरु॑णे द्वी॒पे प्रक्षि॑पन्ति।’ (यजुर्वेदे)

ix


प्रयोगमालायां

तर्पणे - द्वौ हस्तौ युग्मतः कृत्वा पूरयित्वोदकाञ्जलिम्

। गोशृङ्गमात्रमुद्धृत्य जलमध्ये जलं क्षिपेत् ।। रथ्यां गते तु देवेशे आस्थानञ्चाधिरोहति । यस्मिन् काले विशालाक्षि यस्य यत् कर्म चोदितम् । तत्काले कर्म तत् त्यक्त्वा मामुपास्ते नरो यदि । न दोषस्तत्र देवेशि भवत्यत्र न संशयः । ..... सन्ध्योपास्ति प्रकुर्वन्ति नरा विष्णुपराङ्मुखाः || तदा तात्कालिकं नित्यं तत्कालात् प्राक् समाचरेत् । कालातिक्रमदोषस्तु तत्र न स्यात् कदाचन । देवाग्निद्विजविद्यानां कार्येषु यदि संस्थितः । संध्याहानौ न दोषोऽस्ति यतस्तत्कर्मसाधना ।। पुराणादिश्रवणे श्रावणे मुख्यकालातिक्रमे दोषो नास्तीति । सूतके मृतके वाऽपि सन्ध्याकर्म समाचरेत् । मनसोच्चारयेन्मन्त्रान् प्राणायाममृते द्विज ॥ (तालपत्रे) (वाराहे) (पारमेश्वरे)

सूतके मृतके कुर्यात् प्राणायामममन्त्रक्रम् ।

जपभोजनहोमांस्तु देवस्याभिमुखश्चरेत् । वरेण्यं विरलं जप्यं जपकाले विशेषतः । पारायणे तु युक्तं स्यात् अन्यथा विफलं भवेत् । वरेणियं जपे प्रोक्तं वरेण्यं वेदपाठके || विधियज्ञाज्जपो यज्ञो विशिष्टो दशभिर्गुणैः ।

(वैशाखमाहात्म्ये)

उपांशुः स्याच्छतगुणः साहस्रो मानसः स्मृतः ।

2

X


प्रमाणसंग्रह ध्यायेच्च मनसा मन्त्रं जिह्वोष्ठौ न विचालयेत् । न कम्पयेच्छिरोग्रीवं दन्तान् नैव प्रकाशयेत् ।। यक्षराक्षसभूतानि सिद्धविद्याधरोरगाः । हरन्ति प्रसभं यस्मात् तस्मात् गुप्तं समाचरेत् ।। उपांशुस्तु चलज्जिह्वादशनच्छद ईरितः । अधरोष्ठविभागो वा विश्वसोपांशुलक्षणः ।। निर्विकारेण वक्त्रेण मनसा मानसः स्मृतः । असंख्यातं तु यज्जप्तं तत् सर्वं निष्फलं भवेत् ।। जपस्य गणनां प्राहुः पद्माक्षैर्भक्तिवर्धनम् । जपेत्तु तुलसीकाष्ठैः फलमक्षयमश्नुते ।। वानप्रस्थयतीनां तु सहस्रान्न्यूनमुच्यते । कृत्वोत्तानौ करौ प्रातः सायञ्चाधोमुखौ करौ । मध्ये स्तब्धकराभ्यां तु जप एवमुदाहृतः ॥ अङ्गुलीर्न वियुञ्जीत किञ्चिदाकुञ्चिते तले । Come जपमध्ये गुरुर्वाऽपि वैष्णवो वा समागतः । (शाण्डिल्यः) (अत्रिस्मृतिः) (लोगाक्षिः)

संभाषणादि पूजान्तं तस्य कृत्वाऽनुमान्य च ।। अनुज्ञाप्य ततः कुर्यात् जपकर्म समाहितः । सर्वस्य प्रभवो यस्मात् विष्णुपादाब्जसंश्रयाः ।। वैष्णवो वैष्णवं दृष्ट्वा दण्डवत् प्रणमेद् भुवि । तयोर्मध्यगतो विष्णुः प्रणाममधिगच्छति ।।

त्रिपदाजपसाद्गुण्यं तुर्या जप्या दशांशकम् ।

(विष्णुस्मृतिः)

xi


प्रयोगमालायां

तुर्यपादं विना जप्यं कुरुते निष्फलं भवेत् । ‘तुरीयपादस्य विमलऋषिः, तुरीयच्छन्दः, परमात्मा देवता । मोक्षार्थे विनियोगः ॥' (बृहदारण्यकादिस्या तुरीयगायत्री ।)

उपलभ्य च सावित्रीं नोपतिष्ठेत यः पराम् । काले त्रिकालं सप्ताहात् स पतेन्नात्र संशयः ।। काललोपो न कर्तव्यस्ततः कालं प्रतीक्षयेत् । काले फलन्त्योषधयः काले पुष्यन्ति पादपाः । वर्षन्ति तोयदाः काले तस्मात् कालं न लङ्घयेत् ।। किं किं न सविता सूते काले सम्यगुपासितः । आयुरारोग्यमैश्वर्यं वसूनि च पशूनि च । मित्रपुत्रकलत्राणि क्षेत्राणि विविधानि च । भोगान् अष्टविधांश्चापि स्वर्गं चाप्यपवर्गकम् ।। दुर्लभा सर्वमन्त्रेषु गायत्री प्रणवान्विता । न गायत्र्यधिकं किञ्चित् त्रयीषु परिगण्यते ।। गायत्री वेदजननी गायत्री ब्राह्मणप्रसूः । गातारं त्रायते यस्मात् गायत्री तेन गीयते ।। वाच्यवाचकसंबन्धो गायत्र्याः सवितुर्द्वयोः । वाच्योऽसौ सविता साक्षात् गायत्री वाचिका परा ।। प्रभोवेनैव गायत्र्याः क्षत्रियः कौशिको वशी । राजर्षित्वं परित्यज्य ब्रह्मर्षिपदमीयिवान् । सामर्थ्यं प्राप चात्युच्चैरन्यभुवनसर्जने ।

किं किं न दद्याद्गायत्री सम्यगेवमुपासिता ।।

xii


प्रमाणसंग्रह द्वादश्यां पञ्चदश्यां च संक्रान्तौ श्राद्धवासरे । वस्त्रं निष्पीडयेन्नैव न च क्षाले नियोजयेत् ॥ प्रदक्षिणप्रणामांस्तु युग्मानेव समाचरेत् । श्रद्धया परया युक्तः सदा द्वादश संध्ययोः । दण्डप्रणामान् कुर्वीत देवतागुरुसन्निधौ ॥ अष्टाङ्गमथ वै कुर्यात् प्रणामं सप्रदक्षिणम् । भूयो भूयोऽनवच्छिन्नं भक्तिश्रद्धापुरस्सरम् ।। देवस्य दक्षिणे पार्श्वे सेवार्चनजपांश्चरेत् । रथ्यां गते तु देवेशे आस्थानञ्चाऽऽस्थिते सति । न कार्यं मूलबेरस्य दर्शनं कमलोद्भव ।। एकहस्तप्रणामञ्च एकञ्चापि प्रदक्षिणम् । अकाले दर्शनश्चैवाप्यब्दपुण्यविनाशनम् ।। संपूर्णप्रसवा नारी पयः पूर्णं घटं यथा । उद्वहन्ती शनैर्यायात् तद्वत् कुर्यात् प्रदक्षिणम् ।। शान्डिल्यः) (सात्वते) (वैखानसे)

(स्मृतिकौस्तुभे)

प्रदक्षिणे प्रणामे च प्रदाने च विशेषतः । प्रभाते च प्रवासे च स्वमन्त्रं बहुशः स्मरेत् ।। वैष्णवोऽवैष्णवो वाऽपि राजानो गुरवस्तथा । नोपचर्या हरेः स्थाने सन्निधौ तु विशेषतः ।। एकान्तिनो महाभागान् विष्णुमेव समाश्रितान् । तानेव प्रणमेत् प्राज्ञः विष्णुक्षेत्रे विनेतरान् ।। समित्पुष्पकुशाग्र्यम्बुमृद्दीपाक्षतपाणयः ।

(श्रीपौष्करे )

xiii


प्रयोगमालायां जपं होमञ्च कुर्वाणा नाभिवाद्याः कथञ्चन । शङ्खचक्रविहीना ये देवतान्तरपूजकाः । द्वादशीविमुखाश्चैव शैवाश्चावैष्णवाः स्मृताः। ‘होमे सर्पिर्मधुक्षीरधारा स्याच्चतुरङ्गुला । ग्रासार्धमानमन्नस्य प्रसृतिः पायसस्य च ।।' पितृपाकोपजीवी वा भ्रातृपाकोपजीवकः । ज्ञानाध्ययननिष्ठो वा न दुष्येत् अग्निना विना ॥ विद्यामुखेन यो राजन् ब्राह्मणो वर्ततेऽनिशम् । स स्नातः सर्वतीर्थेषु तप्तं तेनाखिलं तपः ।। (आपस्तंबः) (निर्णयसिंधौ गार्ग्यः)

वामंगस्पन्दने चैव तथा दुःस्वप्नदर्शने । वासुदेवं जपेन्मन्त्रं पञ्चविंशतिसंख्यया ।। अस्त्रमन्त्रेण पुष्पाणि गृह्णीयात् प्रागुदमुखः । केशान् नीवीमधः कायं न स्पृशेत् धरणीमपि । यदि स्पृशति चैतानि भूयः प्रक्षालयेत् करौ ।। तुलसीमाहरेत् विद्वान् द्वादशाक्षरविद्यया । भगवद्भक्तिहीनैस्तु वर्धितं तुलसीदलम् । तदुद्भवेन पुष्पेण नार्चयेदच्युतं हरिम् ।। निषिद्धदिवसे चापि अमायामपि भार्गवे । तुलस्याहरणं शस्तं ममार्चायां कुरूद्वह ॥ नियमेनार्चनायां तु तुलसीं नित्यमाहरेत् । तिथिदोषो वारदोषो ऋक्षदोषो न विद्यते ॥ (जयाख्ये) (भारते)

xiv


प्रमाणसंग्रह

न च क्रियान्तरङ्गाणामायस्येदत्यसंभवे । हानिं निवेद्य देवाय मनसैव समर्चयेत् ॥ हरेः प्रियतमं ज्ञानं सन्तो ज्ञानधरा ह्यतः । तथैव चापचारणां काष्ठा ज्ञानविपर्ययः ॥ अहिंसा प्रथमं पुष्पं पुष्पमिन्द्रियनिग्रहः । सूर्वभूतदया पुष्पं क्षमा पुष्पं विशेषतः ।। ज्ञानं पुष्पं तपः पुष्पं ध्यानं पुष्पं तथैव च । सत्यमष्टविधं पुष्पं विष्णोः प्रीतिकरं भवेत् ॥ नाशौचं कीर्तने तस्य स्मरणे वाऽपि विद्यते । अशुचिश्चाप्यनाचारः सर्वावस्थां गतोऽपि वा । यः स्मरेत् पुण्डरीकाक्षं स बाह्याभ्यन्तरः शुचिः ॥

(भरद्वाजः)

तथा दीपावलीस्नानं भागीरथ्यवगाहनम् । पुनस्नानं न कर्तव्यं पित्र्यग्रहणवर्जितम् ।। आराधनार्थं नद्यादौ विशुद्धे वस्त्रगालितम् । कुम्भे जलं समादाय वस्त्रेणाऽऽच्छाद्य तन्मुखम् ।। मूर्ध्नि संस्थाप्य तत्कुम्भं सोपानत्को गृहं व्रजेत् । उपानहौ बहिः स्थाप्य कुम्भं देवगृहे न्यसेत् ।। वादित्राणामभावेऽपि पूजाकाले तु सर्वदा । घण्टाशब्दो नरैः कार्यः सर्ववाद्यमयी यतः ॥ (स्मृतिसंग्रहे)

XV


प्रयोगमालायां

सुसिद्धयोगतत्त्वानामधिकारः परमात्मनि । व्यामिश्रयागमुक्तानां मध्यानां व्यूहभावने । वैभवीयादि भेदेषु विवेकविधुरात्मनाम् ।।

(लक्ष्मीतन्त्रे)

भक्तानां सर्वविषयव्यावृत्तद्दढचेतसाम् । सर्वेषामादिमूर्तिस्तु मङ्गलं वेदवेदिनाम् । अशास्त्रज्ञस्य भक्तस्य समृद्धस्य कुटुम्बिनः । युक्तं वैषयिकस्यापि प्रादुर्भावेषु पूजनम् ।।

(शाण्डिल्यः)

सालग्रामे त्वेकस्मिन् अनेकस्मिन् वा तद्गर्भे तदुपरि वा । विग्रहविशिष्टं पञ्चोपनिषदैर्ध्यात्वा प्रार्थनादिकं कुर्यात् ।।

## द्वात्रिंशुदुपचारक्रमः (३२)
द्वात्रिंशदुपुचारः (३२)

आवाहनाऽऽसने चार्घ्यं पाद्यमाचमनं तथा ।

(पञ्चकालपद्धतौ)

पादुके दन्तकाष्ठञ्च तैलमुद्वर्तनं तथा ॥ शिरस्यामलकं तोयं कङ्कतप्लोतमेव च । वस्त्रं यज्ञोपवीतञ्च भूषणं गन्धपुष्पकम् ।। आदर्शधूपदीपञ्च मात्रादानं तथैव च । मधुपर्कार्हणं चैव प्रापणं तर्पणं तथा ।

गन्धकर्पूरताम्बूलं प्रादक्षिण्यं नतिः स्तुतिः ।।

xvi

प्रमाणसंग्रहः

## षोडशोपचारक्रमः (१६)
प्रमाणसंग्रहः षोडशोपचारक्रमः (१६)

आह्वानञ्चासनार्घ्यं पदसलिलमथाऽऽचामपुंसूक्तऋग्भिः स्नानं वस्त्रोपवीते मलयजकुसुमे धूपदीपौ क्रमेण । मध्वादिः पर्क आदावुपरि च सलिलं पायसाद्यनजातं पानीयाचामपूगं परिगतिनमनोद्वासने विष्णुपूजा ॥

आसनेषु च सर्वेषु पाद्यमाचमनीयकम् । स्नाने वस्त्रे च नैवेद्ये दद्यादाचमनीयकम् । भोज्यमन्त्रासने त्यक्त्त्वा कर्तव्यं पादविष्टरम् ।

## षोडशोपचाराशक्तौ - (१२)
षोडशोपचाराशक्तौ - (१२)

आसनं पाद्यमाचामं स्नानं वस्त्रं सुगन्धकम् । धूपदीपार्घ्यहविषा पानीयञ्च प्रणामकम् ।।

## तत्राप्यशक्तौ (८)
तत्राप्यशक्तौ (८)

आसनं पाद्यमाचामं धूपदीपार्घ्यमेव च । हविः पानीयमित्यष्टौ यद्वा पुष्पनमस्क्रिये ।।

2000 xvii


प्रयोगमालायां