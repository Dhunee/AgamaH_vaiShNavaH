+++
title = "वेदान्त-देशिक-दिनचर्या"

+++

<details><summary>मङ्गलम्</summary>

श्रीः  
श्रीमते रामानुजाय नमः  
श्रीमते निगमान्तमहादेशिकाय नमः  

श्रीकुमारवरददेशिक विरचिता  
श्रीमद्वेदान्तदेशिक दिनचर्या ॥

श्रीमान् वेङ्कटनाथार्यः कवितार्किककेसरी ।  
वेदान्ताचार्यवर्यो मे सन्निधत्तां सदा हृदि ॥  
श्रीमल्लक्ष्मण योगीन्द्र सिद्धान्त विजयध्वजम् ।
विश्वामित्र कुलोद्भूतं वरदार्यमहं भजे ॥  
</details>


<details open><summary>विश्वास-प्रस्तुतिः</summary>

काञ्चीपुरी यस्य हि जन्मभूमिः  
विहार-भूर् वेङ्कट-भू-धरेन्द्रः ।  
वासस्थली रङ्ग-पुरी तम् ईड्यं  
श्रीवेङ्कटेशं गुरुम् **आश्रयामः** ॥ 1 ॥
</details>

<details><summary>मूलम्</summary>

काञ्चीपुरी यस्य हि जन्मभूमिः  
विहारभूर्वेङ्कटभूधरेन्द्रः ।  
वासस्थली रङ्गपुरी तमीड्यं  
श्रीवेङ्कटेशं गुरुमाश्रयामः ॥ 1 ॥
</details>

<details open><summary>विश्वास-प्रस्तुतिः</summary>

+++(तिरस्कार्यतया)+++ सम्भावना यस्य हि काल-कूटः  
सभा-भुजङ्गी, कुणपं+++(=शवः)+++ तरुण्यः ।  
स्याद् रौरवं राज-गृहं स **जीयात्**  
चिरं गुरुर् वेङ्कट-नाथ-नामा ॥ 2 ॥
</details>

<details><summary>मूलम्</summary>

सम्भावना यस्य हि कालकूटः  
सभाभुजङ्गी कुणपं तरुण्यः ।  
स्याद्रौरवं राजगृहं स जीयात्  
चिरं गुरुर्वेङ्कटनाथनामा ॥ 2 ॥
</details>

<details open><summary>विश्वास-प्रस्तुतिः</summary>

यः प्रातर् **अभ्येत्य** हरिं, शुचीनि  
द्रव्याण्य् **उपादाय** शुचिः **कृतेज्यः** ।  
**स्वाध्याय**-युक्तो, निशि **योग**-रूपां  
निद्रां समारोहति तं नतास् स्मः ॥ 3 ॥
</details>

<details><summary>मूलम्</summary>

यः प्रातरभ्येत्य हरिं शुचीनि  
द्रव्याण्युपादाय शुचिः कृतेज्यः ।  
स्वाध्याययुक्तो निशि योगरूपां  
निद्रां समारोहति तं नतास्स्मः ॥ 3 ॥
</details>

<details open><summary>विश्वास-प्रस्तुतिः</summary>

यामे तुरीये यतवाग् रजन्याः  
**विहाय** शय्यां, विहिताङ्घ्रि-शुद्धिः ।  
यो ऽत्यादरेणाऽऽस्थित-योग-शेषः  
तं वेङ्कटेशं गुरुम् **आश्रयामः** ॥ 4 ॥
</details>

<details><summary>मूलम्</summary>

यामे तुरीये यतवाग्रजन्याः  
विहाय शय्यां विहिताङ्घ्रि शुद्धिः ।  
योऽत्यादरेणाऽऽस्थितयोगशेषः  
तं वेङ्कटेशं गुरुमाश्रयामः ॥ 4 ॥
</details>


<details open><summary>विश्वास-प्रस्तुतिः</summary>

ततो **ऽनुसन्धाय** ततिं गुरूणान्  
तं चापि देवं रमणं रमायाः ।  
तत्-काल-योग्यानि तथा-विधानि  
हृद्यानि पद्यानि **पठन्तम्** ईडे ॥ 5 ॥
</details>

<details><summary>मूलम्</summary>

ततोऽनुसन्धाय ततिं गुरूणां  
तं चापि देवं रमणं रमायाः ।  
तत्कालयोग्यानि तथाविधानि  
हृद्यानि पद्यानि पठन्तमीडे ॥ 5 ॥
</details>

<details open><summary>विश्वास-प्रस्तुतिः</summary>

**उत्थाय** गेहाद् **उपगम्य** रम्यां  
कवेर-कन्यां कलिताङ्घ्रिशुद्धिः ।  
ततो **विशोध्याऽप्सु निमज्ज्य**  
शुभ्रं वस्त्रं वसानं तम् अहं स्मरामि ॥ 6 ॥
</details>

<details><summary>मूलम्</summary>

उत्थाय गेहादुपगम्य रम्यां  
कवेरकन्यां कलिताङ्घ्रिशुद्धिः ।  
ततो विशोध्याऽप्सु निमज्ज्य  
शुभ्रं वस्त्रं वसानं तमहं स्मरामि ॥ 6 ॥
</details>

<details open><summary>विश्वास-प्रस्तुतिः</summary>

**धृत्व**+ऊर्ध्व-पुण्ड्राणि, सरो-ज-बीज-  
मालाम् अवन्ध्यां, **समुपास्य** सन्ध्याम् ।  
सावित्रम्, ईशं, सवितुस् त्व् अथ+र्चा  
**स्तुवन्तम्** एकाग्र-धिया **स्तुवे** तम् ॥ 7 ॥
</details>

<details><summary>मूलम्</summary>

धृत्वोर्ध्वपुण्ड्राणि सरोजबीज -  
मालामवन्ध्यां समुपास्य सन्ध्याम् ।  
सावित्रमीशं सवितुस्त्वथर्चा  
स्तुवन्तमेकाग्रधिया स्तुवे तम् ॥ 7 ॥
</details>

<details open><summary>विश्वास-प्रस्तुतिः</summary>

ततस् स पौर्वाह्णिक-नित्य-कर्म  
**निर्वर्त्य** नित्येष्ट-निवृत्ति-मार्गः ।  
श्री-रङ्ग-धामोप-**समेत्य** सेवा-  
क्रमेण रङ्गेश्वर-पाद-मूलम् ॥ 8 ॥
</details>

<details><summary>मूलम्</summary>

ततस्स पौर्वाह्णिकनित्यकर्म  
निर्वर्त्य नित्येष्टनिवृत्तिमार्गः ।  
श्रीरङ्गधामोपसमेत्य सेवा -  
क्रमेण रङ्गेश्वरपादमूलम् ॥ 8 ॥
</details>

<details open><summary>विश्वास-प्रस्तुतिः</summary>

प्राबोधिकीभिः **प्रतिबोध्य** गीर्भिः  
**प्रसाद्य** तद्-गद्य-मुखैः प्रबन्धैः ।  
**आशास्य** तन्-मङ्गलम् आप्त-वाक्यैः  
आपाद-चूडं **कलयन्तम् ईडे** ॥ 9 ॥
</details>

<details><summary>मूलम्</summary>

प्राबोधिकीभिः प्रतिबोध्य गीर्भिः  
प्रसाद्य तद्गद्यमुखैः प्रबन्धैः ।  
आशास्य तन्मङ्गलमाप्तवाक्यैः  
आपादचूडं कलयन्तमीडे ॥ 9 ॥
</details>

<details open><summary>विश्वास-प्रस्तुतिः</summary>

तीर्थ-प्रसादादिकम् अत्र **लब्ध्वा**  
**विज्ञाप्य** देवाय ततो **विसृष्टः** ।  
शनैर् **उपेत्य**+आश्रमकल्पम् आत्म-  
गृहं **सुखासीनम्** अहं **स्मरामि** ॥ 10 ॥
</details>

<details><summary>मूलम्</summary>

तीर्थप्रसादादिकमत्र लब्ध्वा  
विज्ञाप्य देवाय ततो विसृष्टः ।  
शनैरुपेत्याऽऽश्रमकल्पमात्म -  
गृहं सुखासीनमहं स्मरामि ॥ 10 ॥
</details>





<details open><summary>विश्वास-प्रस्तुतिः</summary>

व्याख्यान-शालाम् **उपगम्य** चाथ  
शिष्यान् अनन्यान् श्रवणाभि-मुख्यान् ।  
**सङ्ग्राहयन्तं** सकलानि तन्त्राणि  
अतन्द्रितं तं गुरुम् **आश्रये** ऽहम् ॥ 11 ॥
</details>

<details><summary>मूलम्</summary>

व्याख्यानशालामुपगम्य चाथ  
शिष्याननन्यान् श्रवणाभिमुख्यान् ।  
सङ्ग्राहयन्तं सकलानि तन्त्राणि  
अतन्द्रितं तं गुरुमाश्रयेऽहम् ॥ 11 ॥
</details>

<details open><summary>विश्वास-प्रस्तुतिः</summary>

तास् संस्कृत-द्रामिड-दिव्य-सूक्तीः  
प्रसन्न-गम्भीरतया प्रसिद्धाः ।  
तत्-तद्-रुचिभ्यस् तनयाविशेषं  
**प्रणौमि** दान्तं **प्रतिपादयन्तम्** ॥ 12 ॥
</details>

<details><summary>मूलम्</summary>

तास्संस्कृतद्रामिडदिव्यसूक्तीः  
प्रसन्नगम्भीरतया प्रसिद्धाः ।  
तत्तद्रुचिभ्यस्तनयाविशेषं  
प्रणौमि दान्तं प्रतिपादयन्तम् ॥ 12 ॥
</details>

<details open><summary>विश्वास-प्रस्तुतिः</summary>

शिष्यैर् उपादान-परैर् अनन्यैः  
समर्पितं भक्ति-पुरस्-सरं यत् ।  
तेनैव शुद्धेन यथोदितेन  
**तुष्यन्तम् ईडे** तुष-तुल्य-रुक्मम् ॥ 13 ॥
</details>

<details><summary>मूलम्</summary>

शिष्यैरुपादानपरैरनन्यैः  
समर्पितं भक्तिपुरस्सरं यत् ।  
तेनैव शुद्धेन यथोदितेन  
तुष्यन्तमीडे तुषतुल्यरुक्मम् ॥ 13 ॥
</details>

<details open><summary>विश्वास-प्रस्तुतिः</summary>

इत्थं ह्य् **उपादाय** च शास्त्र-शिक्षां  
तां चाप्य् उपादान-पदे **निवेश्य** ।+++(=??)+++  
माध्याह्निकं कर्म **समाप्य** पश्चात्  
**वन्दे यजन्तं** वरदं सदारम् ॥ 14 ॥
</details>

<details><summary>मूलम्</summary>

इत्थं ह्युपादाय च शास्त्रशिक्षां  
तां चाप्युपादानपदे निवेश्य ।  
माध्याह्निकं कर्म समाप्य पश्चात्  
वन्दे यजन्तं वरदं सदारम् ॥ 14 ॥
</details>

<details open><summary>विश्वास-प्रस्तुतिः</summary>

अ-तस्कर-ग्राह्य-पवित्र-पात्रैः  
अन्-इन्द्रियोन्माद-करैर् हविर्भिः ।  
**आराध्य** देवं कमला-सहायम्  
**आराधये** तं विहितानुयागम् ॥ 15 ॥
</details>

<details><summary>मूलम्</summary>

अतस्करग्राह्यपवित्रपात्रैः  
अनिन्द्रियोन्मादकरैर्हविर्भिः ।  
आराध्य देवं कमलासहायम्  
आराधये तं विहितानुयागम् ॥ 15 ॥
</details>

<details open><summary>विश्वास-प्रस्तुतिः</summary>

यामे चतुर्थे निहतारिवर्गं  
प्रबन्ध-निर्माण-विलोकनाद्यैः ।  
तथा पुराणाद्य्-अवलोकनैश् च  
कालं **क्षिपन्तं कलये** गुरुं तम् ॥ 16 ॥
</details>

<details><summary>मूलम्</summary>

यामे चतुर्थे निहतारिवर्गं  
प्रबन्धनिर्माणविलोकनाद्यैः ।  
तथा पुराणाद्यवलोकनैश्च  
कालं क्षिपन्तं कलये गुरुं तम् ॥ 16 ॥
</details>

<details open><summary>विश्वास-प्रस्तुतिः</summary>

सायन्तनं कर्म **समाप्य** पश्चात्  
**समेत्य** च श्रीवरदाह्वयस्य ।  
सहान्तरङ्गैः कुल-दैवतस्य  
समीपम् आरात् **प्रणतं स्मरामि** ॥ 17 ॥
</details>

<details><summary>मूलम्</summary>

सायन्तनं कर्म समाप्य पश्चात्  
समेत्य च श्रीवरदाह्वयस्य ।  
सहान्तरङ्गैः कुलदैवतस्य  
समीपमारात् प्रणतं स्मरामि ॥ 17 ॥
</details>

<details open><summary>विश्वास-प्रस्तुतिः</summary>

**आशास्य** तन्-मङ्गलम् अच्युतस्य  
तत्-तत्-प्रबन्धैश् च तदीय-पङ्क्तिम् ।  
**स्तुत्वा**+एकतानं **प्रतिगृह्य** तीर्थ-  
प्रसादम् एनं कृतकृत्यम् **ईडे** ॥ 18 ॥
</details>

<details><summary>मूलम्</summary>

आशास्य तन्मङ्गलमच्युतस्य  
तत्तत्प्रबन्धैश्च तदीयपङ्क्तिम् ।  
स्तुत्वैकतानं प्रतिगृह्य तीर्थ -  
प्रसादमेनं कृतकृत्यमीडे ॥ 18 ॥
</details>

<details open><summary>विश्वास-प्रस्तुतिः</summary>

अथान्तरङ्गैर् उपदेव-गेहम्  
**अध्यास्य** पीठं सरसैर् वचोभिः ।  
तेषां सुसूक्ष्मार्थ-विशेष-शिक्षां  
**कुर्वाणम् ईडीमहि** वेङ्कटेशम् ॥ 19 ॥
</details>

<details><summary>मूलम्</summary>

अथान्तरङ्गैरुपदेवगेहम्  
अध्यास्य पीठं सरसैर्वचोभिः ।  
तेषां सुसूक्ष्मार्थविशेषशिक्षां  
कुर्वाणमीडीमहि वेङ्कटेशम् ॥ 19 ॥
</details>

<details open><summary>विश्वास-प्रस्तुतिः</summary>

शिष्यान् **अनुज्ञाप्य** सुसूक्ष्मबुद्धीन्  
कृत-प्रणामान् कृपया गृहेभ्यः ।  
**अध्यास्य** शुद्धं शयनीयम् अत्र  
योगाय **सन्नद्धम्** अहं **स्मरामि** ॥ 20 ॥
</details>

<details><summary>मूलम्</summary>

शिष्याननुज्ञाप्य सुसूक्ष्मबुद्धीन्  
कृतप्रणामान् कृपया गृहेभ्यः ।  
अध्यास्य शुद्धं शयनीयमत्र  
योगाय सन्नद्धमहं स्मरामि ॥ 20 ॥
</details>

<details open><summary>विश्वास-प्रस्तुतिः</summary>

हृत्-पुण्डरीके वरदं सदारं  
**निवेश्य** तत्-पाद-सरो-ज-युग्मे ।  
आबद्ध-चित्तं सुसुखं **शयानम्**  
**आराधये** देशिकम् अस्मदीयम् ॥ 21 ॥
</details>

<details><summary>मूलम्</summary>

हृत्पुण्डरीके वरदं सदारं  
निवेश्य तत्पादसरोजयुग्मे ।  
आबद्धचित्तं सुसुखं शयानम्  
आराधये देशिकमस्मदीयम् ॥ 21 ॥
</details>

<details open><summary>विश्वास-प्रस्तुतिः</summary>

योगस्वरूपाम् **अनुभूय** निद्रां  
यामे तुरीये **प्रतिबुध्य** भूयः ।  
स्व-स्वामि-भावाकलनात्म-योगं  
**भजे भजन्तं** गुरुवेङ्कटेशम् ॥ 22 ॥
</details>

<details><summary>मूलम्</summary>

योगस्वरूपामनुभूय निद्रां  
यामे तुरीये प्रतिबुध्य भूयः ।  
स्वस्वामिभावाकलनात्मयोगं  
भजे भजन्तं गुरुवेङ्कटेशम् ॥ 22 ॥
</details>


<details open><summary>विश्वास-प्रस्तुतिः</summary>

इत्य् एवम् एताम् इह सर्वतन्त्र  
स्वतन्त्र-वेदान्त-गुरूत्तमस्य ।  
नित्याभिजप्यां शुभ-नित्य-चर्यां  
**जपन्ति** ये ते दुरितं **तरन्ति** ॥ 23 ॥
</details>

<details><summary>मूलम्</summary>

इत्येवमेतामिह सर्वतन्त्र  
स्वतन्त्रवेदान्तगुरूत्तमस्य ।  
नित्याभिजप्यां शुभनित्यचर्यां  
जपन्ति ये ते दुरितं तरन्ति ॥ 23 ॥
</details> 

इति श्रीमद्वेदान्तदेशिक दिनचर्या समाप्ता ॥

<details><summary>मङ्गलम्</summary>

कवितार्किकसिंहाय कल्याणगुणशालिने ।  
श्रीमते वेङ्कटेशाय वेदान्तगुरवे नमः ॥
</details>
