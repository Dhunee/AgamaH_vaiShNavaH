+++
title = "21 अध्यायः २१"

+++





अध्यायः २१  




विश्वामित्रसंहितायाः अध्यायाः  

- [अध्यायः



























एकविंशोऽध्याय:  
काश्प:---  
देवालस्य निर्माणं देवस्य च विनिर्मित(ति?)म् ।  
श्रोतुमिच्छामि भगवन् किंचित् यंक्षिप्य \[वक्ष्य\] (चोच्य?)ताम् ।। 21.1 ।।  
विश्वामित्र:---  
देवधाम्रो विनिर्माणप्रकारं श्णु काश्यप ।  
यस्य श्रवणमात्रेण निर्माणफलमश्रुते ।। 21.2 ।।  
अश्वमेधादिभिर्यज्ञैरिष्ट्वा यत्फलमाप्रुयात् ।  
देवधामविनिर्माणसंल्पेन लभेत तत् ।। 21.3 ।।  
शिलेष्टकाकाष्ठकृतमुत्तमाधममध्यमम् ।  
शिला वै चोत्तमं मध्यमिष्टकारचितं द्विज ।। 21.4 ।।  
अधमं काष्ठरचितं क्षुद्रं मृण्मयमुच्यते ।  
यजमानानुकूलर्क्षे शुभे चैवोत्तरायणे ।। 21.5 ।।  
शुभे योगे शुभे लग्रे भूमिभागस्य संग्रहम् ।?  
विधाय तत्र देवेशं वराहतनुमच्युतम् ।। 21.6 ।।  
प्रणम्य खातयेद्यावज्जलस्योद्‌ग्रमनं भवेत् ।  
शल्यादीनपि चोद्धृत्य बहि: प्रक्षेपयेद् द्विज ।। 21.7 ।।  
शुभसंदर्शने सिद्धिरशुभे शान्तिमाचरेत् ।  
सौदर्शनेन मन्त्रेण हुने(?)दष्टसहस्त्रकम् ।। 21.8 ।।  
वास्तुदेशस्थितान् देवान् पूजयेदवटे तत: ।  
पाषाणवालुकाद्यैस्तं पूरयेदवटं तत: ।। 21.9 ।।  
दक्षिणेनोन्नतं कृत्वा निम्रमुतरतोऽपि च ।  
तं देशं गोमयाम्भोभि: समीकृत्य विशोध्य च ।। 21.10 ।।  
जुहुयान्मूलमन्त्रेण सभिदाज्यचरून् पृथक् ।  
अष्टोत्तरशतं मन्त्री पुण्डरीकाक्षमन्त्रकम् ।। 21.11 ।।  
जपित्वा वाचयेत्पश्चात् पुण्याहं ब्राह्मणोत्तमै: ।  
सथापतिस्थापकयुतो मतिमान् गणकै: सह ।। 21.12 ।।  
तन्मध्ये स्थापयेच्छुङ्कुमृजुं ग्रन्थिविवर्जितम् ।  
शङ्कुद्विगुणविस्तारं तद्ब्रहिजर्मण्डलं लिखेत् ।। 21.13 ।।  
प्रात: सायं च गच्छाया मण्डलान्ते द्विजोत्तम ।  
तत्र बिन्दुद्वयं कृत्वा प्राक्प्रत्यक् सूत्रयुग्मकम् ।। 21.14 ।।  
क्षिप्त्वा बिन्द्वन्तरे भ्राम्येत् कच्छपाननपुच्छवत् ।  
प्रागुदग्दिम्द्वयं ज्ञात्वा समीकृत्य च तत्पुन: ।। 21.15 ।।  
उत्तरार्धपरं सूत्रं द्विहस्तं भ्रामयेत्तत: ।  
त्रिहस्तं पञ्चहस्तं वा सप्तहस्तमथापि वा ।। 21.16 ।।  
अधिकं वा यथेष्टं तत्सूत्राणि स्फालयेत् पृथक् ।  
दिक्सूत्रं भ्रामयित्वा च लाञ्छयेत् कोणसूत्रकम् ।। 21.17 ।।  
कोणदिक्संप्रसिद्ध्यर्थं कोणसूत्रं क्षिपेत्तत: ।  
सूत्रस्य वृत्तभ्रमणात् समतां परिकल्प्य च ।। 21.18 ।।  
सूत्रद्वयं समालम्ब्य कोटिं निणीयं च द्विज ।  
क्रमेणैव दिशश्चाष्ठौ निर्णयेच्च पृथक् पूथक् ।। 21.19 ।।  
तक्षव(वा?)स्तुविघिज्ञेन चतुरश्रं विधाय च ।  
निनादयेदष्ठशङ्कून् निमित्तानि च लक्षयेत् ।। 21.20 ।।  
निमित्ते तु शुभे कार्यमशुभे शान्तिमाचरेत् ।  
सौदर्शनेन जुहुयान्मन्त्रेणाष्ठसहस्त्रकम् ।। 21.21 ।।  
वह्वयादियाम्कोणान्तमष्टौ देवा: स्थिता: पदे ।  
मारुतादीशपर्यन्तं तथैवाष्टौ पदे स्थिता: ।। 21.22 ।।  
अबाद्या: पृथ्विपर्यन्ता: स्थिता: शिष्टा: पदेष्वपि ।  
उक्तै: संख्यै: (?) समाराध्य यथान्यायं गुरुर्द्विज ।। 21.23 ।।  
पूरयेच्चैव तं देशं बालुकाभिर्यथा समम् ।  
आरभेत तत: प्राज्ञ अधमं \[दारुणा च यम्\] ।। 21.24 ।।  
गृहीतस्थानकं प्राच्यां दक्षिणे चोत्तरेऽपि वा ।  
यथैवाभिमतस्थानं कुर्यात् कृत्रिममालयम् ।। 21.25 ।।  
प्राकारं परित: कृत्वा कुर्यादग्रे च मण्डपम् ।  
हैमं वा रूप्यमथवा तर्थोदुम्बरमेव वा ।। 21.26 ।।  
हस्वकायधरं देवं चतुर्बाहुधरं हरिम् ।  
विघाय जलवासादि क्रमात् कृत्वाथ मण्डपम् ।। 21.27 ।।  
अविवास्य तथा कृत्वा मूर्तिहोमं च शान्तिकम् ।  
सुप्रभाते सुलग्रे च विमले च तथाम्बरे ।। 21.28 ।।  
प्रदक्षिणं घाम नीत्वा गर्भगेहं प्रवेशयेत् ।  
एकहस्तसमायामविस्तारे तत्समोच्छ्रयम्(ये?) ।। 21.29 ।।  
वेदिमध्ये च संस्?थाप्य मूलमन्त्रेण देशिक: ।  
निश्चलं स्थापयित्वा व तत्र देवं सनातनम् ।। 21.30 ।।  
आदित्यमण्डलान्त:स्थं नाराणमनन्यधी: ।  
आवाह्म च जितं तेन बिम्बमध्ये निवेशयेत् ।। 21.31 ।।  
संपूज्य चथाशास्त्रं ततो विज्ञापयेदिदम् ।  
यावद्धामसमाप्ति:स्यात् तावत्कालं सुरोत्तम ।। 21.32 ।।  
अल्पगेहेऽत्र वस्तव्यमस्मत्प्रीत्या जनार्दन ।  
इति विज्ञाप्य देवेशं दण्डवत् प्रणिपत्य च ।। 21.33 ।।  
प्राप्ते चतुर्थदिवसे स्त्रापयित्वोत्तमेन तु ।  
उत्सवं कारयित्वाथ तीर्थयात्रां च कारयेत् ।। 21.34 ।।  
यजमानानुकूले तु शुभेऽहनि समाहित: ।  
इष्टका द्वादशाष्ठौ वा चतस्त्रो वा शिवा: शिला: ।। 21.35 ।।  
गृहीत्वा शिख(तक्ष?)यित्वा च तक्षकै: शि(त?)क्षित(ता?)तत: ।  
पञ्चगव्यै: क्षालयित्वा मण्डपे चाधिवासयेत् ।। 21.36 ।।  
इष्ठकानां दक्षिणत: कलशान् धान्यराशिषु ।  
स्थापयित्वा विधानेन दिगीशान् पूजयेदथ ।। 21.37 ।।  
कुम्?भं मध्ये च संस्थाप्य प्रागुक्तविधिना द्विज ।  
तन्मध्ये पूजयित्वाथ ब्रह्मणां कमलासनम् ।। 21.38 ।।  
क्षौमै: शुद्धैर्नवै: कुम्भै:(म्भं?) कलशानिष्टका अपि ।  
संवेष्टयोत्तरतो वह्निमाधाय विधिना द्विज ।। 21.39 ।।  
समीकृत्य चरून् हुत्वा पृथगष्टोत्तरं शतम् ।  
देशिको मूलमन्त्रेण जगरेण नयेन्निशाम् ।। 21.40 ।।  
उदिते विमले सूर्ये सुमुहूर्ते समागते ।  
द्वारदेशं तु संकल्प्य दक्षिणेन समाहित: ।। 21.41 ।।  
कुम्भोदकेनाभिषिच्य ब्राह्मणानुमतेष्टका: ।  
मनुना लोकपालानां कलशैरष्टभि: क्रमात् ।। 21.42 ।।  
प्रासादमध्यगो भूत्वा जपेदष्टाक्षरं मनुम् ।  
नरनारायणं देवं श्रिया सार्धं जगद्गुरुम् ।। 21.43 ।।  
प्रणामं दण्डवत्कृत्वा प्रणवं मनुमुच्चरन् ।  
द्वारदक्षिणभागे तु स्यापयेत् प्रथमेष्टकाम् ।। 21.44 ।।  
चह्निकोणं समारभ्य प्रादक्षिण्येन विन्यसेत् ।  
ऐन्द्राग्रि(न्त?)मिष्टकाश्चाष्टौ रक्षार्थं मन्दिरस्य च ।। 21.45 ।।  
जपेत्सौदर्शनं मन्त्रमष्टोत्तरशतं सुधी: ।  
अष्टाक्षरं च मन्त्रेशं वाराहं नारसिंह?कम् ।। 21.46 ।।  
जपेदष्टोत्तरशतं पृथक् पृथगुदारधी: ।  
प्रीणयित्वा च विप्रग्र्यान् शिल्पिसंघं च तोषयेत् ।। 21.47 ।।  
वासोभिर्मूषणैश्चैव साघनैर्धान्यराशिभि: ।  
आचार्याय च ऋत्विग्भ्य: क्रमाद्दत्वा च दक्षिणाम् ।। 21.48 ।।  
भेरीकाहलशङ्खादिवादकानपि तोषयेत् ।  
श्वभ्रमदिभश्च संपूर्य रत्नैर्धान्येश्च देशिक: ।। 21.49 ।।  
गन्धाक्षतं च निक्षिप्य प्रणवं मन्त्रमुच्चरन् ।  
परीक्षेत जलावर्तं शुभं चेज्जायते शुभम् ।। 21.50 ।।  
अशुभे जुहुयादाम्नौ मनुनाष्टाक्षरेण तु ।  
पूरयित्वावटं तच्च वालुकाभि: समन्तत: ।। 21.51 ।।  
तत: प्रभृति तं देशं रक्षेच्चैकाग्रमानस: ।  
हस्तत्रयं समारभ्या नवहस्तावधि द्विच ।। 21.52 ।।  
हस्तैरयुग्मै: कुवींत क्रमादेकतलं द्विज ।  
कुर्यात्ततश्च द्वितलं यत् त्रयोदशहस्तकम् ।। 21.53 ।।  
हस्तैर्दशाधिकैर्वापि पञ्चोर्ध्वैर्वास्तुभूमिकाम् ।  
प्रासादस्याधिकं कुर्यात् षड्ढस्तं तु विशेषत: ।। 21.54 ।।  
एवमा द्वादशतलाद् विस्तारं विदधीत च ।  
उत्तमं द्विगुणोच्छ्रायं विस्तारादुच्यते द्विज ।। 21.55 ।।  
सप्तधा विहिते चैव विस्ताराद् द्वाशाङ्गुलम् ।  
मध्यमं प्राहुरधममेकादशभिरंशकै: ।। 21.56 ।।  
एवमा द्वादशतलागुत्सेधे विहिते सति ।  
पदा च (नि?) सूत्रपातेन विदधीत च षोडशा ।। 21.57 ।।  
चतुष्पदं गर्भगेहं मध्यं स्याद्ब्राह्मतस्तत: ।  
भित्त्यर्थं द्वादशपदान्यन्यानि परिकल्नयेत् ।। 21.58 ।।  
प्राच्योदीच्यैश्च षट्सूत्रै: पञ्चविंशतिसंख्यया ।  
?B पदानि स्युर्नवनदं गर्भगेहान्तरं भवेत् ।। 21.59 ।।  
पदै: षोडशाभि: कुर्यादिभत्ती: सर्वा: समन्तत: ।  
प्रासादस्त्रिविध: प्रोक्तस्त्वाकृतीनां विभेदत: ।। 21.60 ।।  
नागरं चतुरश्रं स्यादास्थूप्यन्तं द्वितोत्तम ।  
प्रासादं कण्ठेशान्तमष्टाश्रं द्राविळं(डं?) भवेत् ।। 21.61 ।।  
वृत्तमाकण्ठदेशान्तं तद्वेसरमुदाहृतम् ।  
आयामे चतुरश्रं च व्यायामे वर्तुलं तथा ।। 21.62 ।।  
चतुरश्रं तु वृत्तं वा चतुर्धा स्यात् पुनर्द्विज ।  
कृत्वा तु धाम्नो विष्कम्भं पञ्चभागविभाजितम् ।। 21.63 ।।  
तेषु त्रिषु विभागेषु सप्तधा त्रिभिरेव वा ।  
अथवा नवभागेषु चतुर्भिर्वा प्रकल्पयेत् ।। 21.64 ।।  
विस्तारं द्वारदेशस्य यद्वा गर्भगृहं द्विज ।  
कृत्वा त्रिधैकभागेन तदर्धैकेन वा पुन: ।। 21.65 ।।  
पञ्चस्वेकेन वा कर्याद् द्वारदेशत्य विस्तृति:(तिम्?) ।  
विस्ताराद् द्विगुणं कुर्यादुत्सेधं भूसुरोत्तम ।। 21.66 ।।  
प्रासादेष्वेवमेवाथ विहितं स्याद् द्विजोत्तम ।  
मूतीनां स्थापनं वक्ष्ये समाहितमना: श्णु ।। 21.67 ।।  
आद्ये तले तूपरिष्टात् स्थापयेच्च चतुर्दिशम् ।  
वाराहं नारासिंहं च श्रीधरं हयववत्रकम् ।। 21.68 ।।  
चतुर्षु कोणदेशेषु गरुडं तन्निभाननम् ।  
आसीनं वा स्थितं वापि कुर्यात्तत्तद्दिगाननम् ।। 21.69 ।।  
अथवा केणदेशेषु कल्पयेत् सिंहमेव वा ।  
कर्णकूटेषु शालासु तथा द्वारान्तरेष्वपि ।। 21.70 ।।  
कुमुदादीनुपेन्द्रादीन् सगणान् ?परिकल्पयेत् ।  
सिद्धविद्याधरादींश्च नृत्यतो गायतोऽपि वा ।। 21.71 ।।  
वाद्यवादनकारांश्च पश्यतोऽन्योन्यमेव तान् ।  
कल्पयेदिभत्तिभागेषु शिल्पिशास्त्रविशारद: ।। 21.72 ।।  
द्वितीये तु तले ब्रह्मन् शृणु देवान्. पृथक् पृथक् ।  
नरं नारायणं चैव हरिं कृष्णं यथाक्रमम् ।। 21.73 ।।  
कल्पयेच्चतुर्दिक्षु पूर्वाद्युत्तरपश्चिमम् ।  
अन्येषु चावकाशेषु केशवादीन् सशक्तिकान् ।। 21.74 ।।  
कल्पयेद् द्विजाशर्दूल भित्तिभागेषु पूर्ववत् ।  
तले तृतीये कुवींत चतुर्दिक्षु यथाक्रमम् ।। 21.75 ।।  
पुरुषं सत्यमनु च तथाच्युतमनन्तरम् ।  
अनन्तमपि कुवींत शेषेषु च यथापुरम् ।। 21.76 ।।  
इन्द्रादींश्चैव लोकेशानादित्यान् द्वादशापि च ।  
गन्धर्वाप्सरसंधं च सकिंनरमहोरगम् ।। 21.77 ।।  
नर्तनादिकृत: कुर्यात् सर्वानपि समन्तत: ।  
चतुर्थेऽपि तले विप्र स्थितं देवगणं शृणु ।। 21.78 ।।  
पूर्वे वा वामनं कुर्याद्दक्षिणस्यां त्रिविक्रमम् ।  
पश्चिमायां जामदग्रि(ग्नय?)सुत्तरस्यामपि द्विज ।। 21.79 ।।  
बलदेवं विदध्याच्च शेषेष्वपि समन्तत: ।  
वैभवं देवसंघातं पह्मनाभादिकं द्विज ।। 21.80 ।।  
पञ्चमेऽपि तले कुर्याच्चतुर्दिक्ष्वपि काश्यप ।  
सुदर्शनं पाञ्चजन्यं गदां पह्मं तथैव च ।। 21.81 ।।  
मूर्धभि: स्वायुधधरान् कृताञ्जलिपुटान् क्रमात् ।  
अवशिष्टेषु देशेषु कृष्णस्यापि विचेष्टितम् ।। 21.82 ।।  
सप्तमेऽपि तले कुर्याच्चतुर्दिक्षु यथाक्रमम् ।  
वासुदेवादिकान् देवाँश्चतुरोऽपि महामुने ।। 21.83 ।।  
कर्णकूटेषु धर्मादीन् पञ्जरेषु यथाक्रमम् ।  
\[महाँश्च\](?) चतुरो वेदान् कृतत्रेतादिकानपि ।। 21.84 ।।  
दिव्यायुधानि कुर्वीत \[हाराणा(?)\]मन्तरेषु च ।  
कोणेषु गरुडं कुर्यामुने सप्ततलेष्वपि ।। 21.85 ।।  
सिंहानेव तथा कुर्याद्वीरसेनं सुषेणकम् ।  
वीरनाथं सुभद्रं च भुजै: प्रासादधारिणौ ।। 21.86 ।।  
कुर्याच्चतुर्दिशं विप्र चण्डादीन् द्वारपार्श्वत: ।  
शङ्खपह्मनिधीन्(धी?) कुर्यादेवं प्रासादेवता: ।। 21.87 ।।  
कारयेद् द्विजवर्यास्य प्रासादस्य चतुर्दिशम् ।  
संभवेत्युर्यदि पुरा प्रथमादितलेष्वपि ।। 21.88 ।।  
तृतीयादितलेषूक्तदेवता एव कल्पयेत् ।  
गोपुरेषु कृतेष्वेवं देवतान्यासमाचरेत् ।। 21.89 ।।  
\[प्रते\](?)रूर्धवप्रदेशे तु भूतमालां विधापयेत् ।  
हंसमालां च विप्राग्र्य यथेष्टं विदधीत च ।। 21.90 ।।  
अधिष्ठानेऽपि चाधस्ताल्लोहिताक्षादि चाष्टकम् ।  
चक्रादि चाष्टकं चैव कल्पयित्वा तदन्तरे ।। 21.91 ।।  
आरभे(लिखेत्?)दिभत्तिभागेऽपि प्रादुर्भावगणानपि ।  
धाम्र: समन्तात्कुवीतं मालिकाविस्तृतिं द्विज ।। 21.92 ।।  
कारयेत् स्त्रपनार्थं च तद्ब्रहिर्मण्टपं द्विज ।  
पानीयशलां कुवींत विशालां शीतकारिणीम् ।। 21.93 ।।  
वारुणे वाहनस्थानं मारुते वासुमन्दिरम् ।  
शयनस्योत्तरे स्थानमीशे कुसुममण्डपम् ।। 21.94 ।।  
तृतीयावरणे कुर्यादग्रेये नृत्तमण्डपम् ।  
याम्ये गानालयं कुर्यात् सभां निऋर्तिकोणके ।। 21.95 ।।  
वारुणे पुस्तकख्थानं वायौ धान्यालयं(यो?)भवेत् ।  
उत्तरस्यां दिशि भवेदधिकं(को?) वैष्णवालयम् (य:?) ।। 21.96 ।।  
गोशालां मध्यत: कुर्यात् सोमेशानदिशि द्विज ।  
मातॄणामालयं कुर्यात् प्रासादस्य च दक्षिणे ।। 21.97 ।।  
महानसस्य च पुर: कूप: कार्यो विजानता ।  
एवं विदध्यात्प्रासादं गर्भन्यासमथो शृणु ।। 21.98 ।।  
हैमं रौप्यं तथा ताम्रपात्रमायसमेव वा ।  
षोडश्?ाङ्गुलविस्तारमथवा द्वादशाङगुलम् ।। 21.99 ।।  
अष्टाङ्गुलं वा कुवींत यथेष्टं द्विजपुंगव ।  
विस्तारस्यो(मु?)च्छ्रयं कुर्यात् तदर्धेन द्विजोत्तम ।। 21.100 ।।  
वृत्तं वा चतुरश्रं वा चतुष्पादं द्विजाथवा ।  
त्रिपादमथवा कुर्याद्यथेष्टं द्विजसत्तम ।। 21.101 ।।  
अथवा गर्तनवकं विदधीत विचक्षण: ।  
वेदिकां तत्पुर: कुर्यात् तामालिप्य च गोमयै: ।। 21.102 ।।  
शालिभिर्मण्डलं कुर्यादष्टभारप्रमाणकै: ।  
तदर्धतण्डुलयुतं वस्त्रैराच्छाद्य चापि तत् ।। 21.103 ।।  
कुम्भं चोपरि विन्यस्येदम्भ:पूर्णं सरत्नकम् ।  
पञ्चायुधं स्वर्णमयं कुम्भमम्ये च विन्यसेत् ।। 21.104 ।।  
अर्चयेद्‌ग्रन्धपुष्पाद्यैर्ब्रह्मबीजेन देशिक: ।  
परितस्तस्य कलशान् निधायाष्टौ समभाजयेत् ।। 21.105 ।।  
इन्द्रादीशानपर्यन्तं कलशेष्वष्टकेषु च ।  
क्षालयित्वा पञ्चगव्यै: पात्रं पूर्वं प्रकल्पितम् ।। 21.106 ।।  
कलशै: कुम्भसहितै: प्रणवेनाभिशेचयेत् ।  
स्थण्डिलं पूर्ववत्कृत्वा वस्त्रैराच्छाद्य दर्भकै: ।। 21.107 ।।  
तन्मध्ये वेष्टयेत्पात्रं(?) वेष्टयित्वाम्बरैरपि ।  
अद्रेर्मृदादि खर्णं च न्यसेत्पात्रावटेष्वथ ।। 21.108 ।।  
सर्वेषु च सुवर्णादीन् ध्यात्वा ब्रह्मणमत्र च ।  
अष्टाक्षरं जपन् मन्त्रं प्रसृतेन स्पृशेच्च तत् ।। 21.109 ।।  
दैशिक: शीलसहितो जनान् सर्वान् विलम्बय च ।  
गर्भगेहं प्रविश्याथ प्राङ्मुखो वाप्युदङ्मुख: ।। 21.110 ।।  
दक्षिणे द्वारपार्श्वे तु भागौ द्वौ परिशिष्य च ।  
तृतीयभागे विन्यत्य विशेषेणोरुमूलके ।। 21.111 ।।  
पष्टिकायां तु देवानां गर्भन्यास: प्ररशस्यते ।  
द्विजानां पट्टिकाधस्तान्नृपाणां कुमुदोपरि ।। 21.112 ।।  
वैश्यानां कुमुदाधस्तात्तुर्याणां \[जगतोपरि\] (?) ।  
गायत्र्या प्रोक्षणं कृत्वा वारुणे होममाचरेत् ।। 21.113 ।।  
स्वनाम्रा केशवादींश्च घृतेन जुहुयात्तत: ।  
इन्द्रादीन् ब्रह्मपर्यन्तान् पृथगश्टाहुतीर्हुनेत् (?) ।। 21.114 ।।  
हुत्वा व्याहृतिभिश्चान्ते शास्त्रचोदितवर्त्मना ।  
वैष्णवं शिल्पशस्त्रज्ञं क्रियासु कुशलं गुरु: ।। 21.115 ।।  
एवंगुणसमायुक्तं \[शृणुयाद्\]द्विजपुंगव (?) ।  
संपाताज्येन सिक्त्वाथ मूलविद्यां जपन् सुधी: ।। 21.116 ।।  
अपिधाय च तत्पात्रं प्रणवेन समाहित: ।  
दक्षिणाङ्गुष्ठशिरसा स्पृशन्नष्टाक्षरं जपेत् ।। 21.117 ।।  
प्राङ्मुख: सेचने तत्र स्मरन् भूभिं कृताञ्जलि: ।  
इमां गाथां जपेन्मन्त्ररूपिणीं देशिकोत्तम: ।। 21.118 ।।  
सर्वभूतघरे कान्ते पर्वस्तनमण्डिते ।  
समुद्रपरिधानीये देवि गर्भं समाश्रय ।। 21.119 ।।  
अनेन विधिना रात्रौ गर्भन्यासं समाचरेत् ।  
मूर्धेष्टकां विधायाथ शिल्पशास्त्रोक्तवर्त्मना ।। 21.120 ।।  
स्थूपिकां संनिवेश्याथ स्थापयित्वा शिखाघटम् ।  
वर्णकैर्लेपयित्वा च प्रासादं चापि सर्वत: ।। 21.121 ।।  
पूजयित्वा गुरुं पूर्वं पूजयेच्छिल्पिनं बुध: ।  
प्रासादं यो विधानेन वासुदेवस्य कारयेत् ।। 21.122 ।।  
सर्व कुलं समुद्धृत्य विष्णुलोके सुपूज्यते ।।  
  
इति पञ्चरात्रे महोपनिषदि विश्वामित्रसंहितायां  
प्रासादनिर्माणं(णविधि:?)नाम एकविंशोऽध्याय: ।।  
  
---------\*---------  
  
