+++
title = "17 अध्यायः १७"

+++





अध्यायः १७  




विश्वामित्रसंहितायाः अध्यायाः  

- [अध्यायः



























सप्तदशोऽध्याय:  
काश्यप:----  
श्रुतो नित्योत्सवविधिर्महोत्सवविधेर्मम ।  
शुश्रूषा वर्तते ब्रह्मन् तं मे वक्तुं त्वमर्हसि ।। 17.1 ।।  
विश्वामित्र:---  
महोत्सवस्त्रिधा प्रोक्तो नित्यो नैमित्तिकसतथा ।  
कान्यश्चेति मया प्रोक्त: प्रोक्त: प्रथमं ते द्विजोत्तम ।। 17.2 ।।  
शुभे च तिथिनक्षत्रे विषुवायनयोर्द्वयो: ।  
संकल्पितावभृथक: सर्वदैवतसेवित: ।। 17.3 ।।  
ज्ञेयौ नैमित्तिक इति निमित्ते सति कल्पित: ।  
अनावृष्टौ सुदीर्घायां सति दुर्भिक्षसंभवे ।। 17.4 ।।  
पतितासु महोल्कासु रात्राविन्द्रधनु\[र्दिशि\] ।  
दर्शने वालमीनानां श्वेतकाकस्य दर्शने ।। 17.5 ।।  
अशनीनां निपाते च दिग्दाहे भू?भिकम्पने ।  
देवतालयभेदे च पतने चैत्यभूरुहाम् ।। 17.6 ।।  
देवताप्रतिमानां च कम्पने भेदने तथा ।  
महावाते महावृष्टौ ग्रहयुद्धविधानके ।। 17.7 ।।  
एवमादिषु सर्वेषु महोत्पातेषु सुव्रत ।  
एतद्दोषप्रशान्त्यर्थं क्रियते यो महोत्सव: ।। 17.8 ।।  
स नैमित्तिकनामा स्यादुत्सवो मधुविद्विष: ।  
यर्त्किचित्काममुद्दिश्य क्रियते यत्क(य: फ?) लर्थिमि: ।। 17.9 ।।  
स काम्य इति विज्ञेयो यथेष्टफलदायक: ।  
नवाह: सप्तदिवस: पञ्चाहस्त्रिदिनावषि: ।। 17.10 ।।  
यथाविभवविस्तारं प्रकल्प्य: स महोत्सव: ।  
तदर्थं मनसा पूर्वमालोच्यैव प्रकल्पयेत् ।। 17.11 ।।  
अयने विषुवे वापि मासर्क्षेष्वथवा द्विज ।  
पौर्णमास्याममायां वा रोहिष्यां श्रवणे तथा ।। 17.12 ।।  
प्रतिष्ठादिवसे वापि कल्पयेत्तीथवासरम् ।  
ग्रामे वा नगरे वापि पत्तने वा विशेषत: ।। 17.13 ।।  
बलिप्रदानं रथ्यासु कारयेज्जनसंयुजते ।  
ग्रामादिरहिते धाम्रि बहिर्नोत्सवमाचरेत् ।। 17.14 ।।  
धाम्रोऽन्तरे वा कर्तव्यं सर्वेष्वावरणेषु च ।  
ग्रामाद्यङ्गे स्वतन्त्रे वा तथा ह्मालयोर्द्वयो: ।। 17.15 ।।  
उत्सवो यौगपद्येन न कार्यो द्विजपुंगव ।  
वास्त्वङ्गदेवतानां च कल्याणं दोषवदभवेत् ।। 17.16 ।।  
वर्तमानेऽन्यदेवानमुत्सवे वैष्णवं सत(ह?)म् ।  
कुर्याद्वैष्णवकल्याणे नान्यत्कार्यां (?) कदाचन ।। 17.17 ।।  
सर्वासां देवतानां हि वासुदेवोऽधिदैवतम् ।  
ध्वजारोहणपूर्वे तु वर्तमाने महोत्सवे ।। 17.18 ।।  
केशवस्यादिदेवस्य न कुर्यान्मानुषं महम् ।  
अधिमासे सुराचार्ये शुक्र चास्तमिते सति ।। 17.19 ।।  
नोत्सवं प्रथमं कुर्यात्कुर्याच्चेद्राजराष्ट्रयो: ।  
जायते सुमहत्क्ले?)शो मरणे चापेपजायते ।। 17.20 ।।  
द्वितीयादौ न दोष: स्यादुत्सवे प्रथमोदित: ।  
तीर्थाङ्कुरार्पणदिनात् पूर्वमेकोनर्विशके ।। 17.21 ।।  
दिने ध्वजारोहणं स्यादष्टाविंश(दश?)दिनेऽथवा ।  
द्वादशाहेऽथवा कुर्याद्वैनतेयध्वजोच्छ्रयम् ।। 17.22 ।।  
ध्वजारोहणनक्षत्रान्नवमे सप्तमेऽथवा ।  
पञ्चमे वा दिने कुर्यादङ्कुराणां समर्पणम् ।। 17.23 ।।  
उत्सवोक्तदिनात्पूर्वं कुतश्चित्कारणान्तरात् ।  
ध्वजारोहणविघ्रश्चेदुत्पन्नो द्विजपुंगव ।। 17.24 ।।  
उत्सवारम्भदिवसे कुर्या?देव ध्वजोत्सवम् ।  
रात्रौ संताडनं कुर्यादभेर्यास्तु शुभलग्रके ।। 17.25 ।।  
मङ्गलाङ्गुरवापं च पालिकासु विधाय च ।  
भेरीताडनत: पश्चाद् ध्वजमारोपयेत्तु वा ।। 17.26 ।।  
कार्पासं वसनं सूक्ष्मं शुक्लं ट्टढमथाहरेत् ।  
हस्तै: षोडशभिर्वापि न्यूनैर्वापि समायतम् ।। 17.27 ।।  
दशहस्तायतं तस्मादर्धविस्तारसंयुतम् ।  
यद्वा यथोदितं कुर्याद्यथाविभवविस्तरम् ।। 17.28 ।।  
निर्णिज्यालिप्य च ख्रलीं संशोष्यापि विमृज्य च ।  
तस्य मध्ये लिखेत् तार्क्ष्यं पीताभं लक्षणान्वितम् ।। 17.29 ।।  
नवतालसमुत्सेधं द्विहस्तं च सकञ्चुकम् ।  
पुष्पाञ्जलिधरं श्वेतवस्त्रवासितविग्रहम् ।। 17.30 ।।  
दंष्ट्राकरालवदनं दधानं भ्रुकुटीयुत(ग?)म् ।  
जानुनोऽध: सुवर्णाभमा नाभेस्तुहिनप्रभम् ।। 17.31 ।।  
कुङ्कुमारुणमा मर्णादा ललाटात् सितेतरम् ।  
दधानं नीलनासाग्रं वामपादं च कुञ्चितम् ।। 17.32 ।।  
ष्टष्ठे निविष्टं बिभ्राणं बृहत्पक्षविराजितम् ।  
आकाशोद्ग्रमनोद्युक्तं वृत्तरौद्राक्षियुग्मकम्।। 17.33 ।।  
करण्डभकुटोपेतं ललाटालम्बितालकम् ।  
हारादिसर्वाभरणभूषितं सुखविग्रहम् ।। 17.34 ।।  
यज्ञसूत्रीकृतं शोणं बिभ्राणं वासुकिं तथा ।  
वामदोर्दण्डकटकमनान्तं बिभ्रतं सितम् ।। 17.35 ।।  
कार्कोटकं पीतवर्णं वक्षसा बिभ्रतं सदा ।  
धूम्राभं तक्षकं चैव बिभ्राणं कटिसूत्रकम् ।। 17.36 ।।  
रक्ताब्जवर्णपह्माख्यं दक्षिणे श्रवसि स्थितम् ।  
पिङ्गलं च महापह्मं वामकर्णे च बिभुतम् ।। 17.37 ।।  
शङ्खं च तुहिनप्रख्यं दधानं मस्तकोपरि ।  
भ्रमराभं च गुलिकं दधानं चाङ्गदीकृतम् ।। 17.38 ।।  
पार्श्वद्वयोपरिष्ठाच्च विलिखेच्चामरद्वयम् ।  
अधोभागेऽम्बुसंपूर्णकुम्भं साङ्कुरपालिकम् ।। 17.39 ।।  
?B विलिखेत्पार्श्वयोश्चैव दीपयुग्मं समुज्जवलम् ।  
उ?परिष्टाल्लिखेच्छत्रं मुक्ताहारविभूषितम् ।। 17.40 ।।  
पार्श्वयोरुभयोश्चैव शङ्खं चक्रं सखङ्गकम् ।  
शार्ङ्गं च बाणसहितं गदामपि विलेखयेत् ।। 17.41 ।।  
लिखेच्च पञ्चभिर्वर्णै: श्यामवर्णकमन्तरम् ।  
ध्वजार्धपरिमाणा स्यात्पताका नैव चित्रिता ।। 17.42 ।।  
जातेऽधिवाससमये निशीथिन्यां गुरु: स्वयम् ।  
गत्वा च कारुशालायां नयनोन्मीलनक्रियाम् ।। 17.43 ।।  
शिल्पिना संविधायाथ शिल्पिनं परितोष्य च ।  
विसृज्यं तं स्वर्णमये पात्रे निक्षिप्य तं ध्वजम् ।। 17.44 ।।  
तूर्यवादित्रसहितं कृत्वा घामप्रदक्षिणम् ।  
प्रवेश्य धामान्तरालं देवस्याग्रे प्रदर्शायेत् ।। 17.45 ।।  
यागमण्डपमानीय प्रतिष्ठोक्तक्रमेण तु ।  
नयनोन्मीलनादीनि विधाय तदनन्तरम् ।। 17.46 ।।  
जलपूर्णकटाहे तु छायामस्याधिसयेत् ।  
आदर्शस्य प्रतिकृतौ स्त्रपनं विदधीत च ।। 17.47 ।।  
अष्ठाविंशमिभिर्वापि तथा षोडशभिस्तु वा ।  
कलशै: पौरुषेणैव सूक्तेन सह मूर्तिपै: ।। 17.48 ।।  
अर्ध्यादिपूजनं कृर्यात् स्वगायत्र्या महामते ।  
शलीनां दशभिर्भारै: कल्पिते शयने शुभे ।। 17.49 ।।  
तदर्धैस्तण्डुलैस्तस्योपरिष्टाच्च तदर्धकै: ।  
तिलैर्भघ्ये तु विस्तीर्णै: शुभैर्वस्त्रै: समावृते ।। 17.50 ।।  
तस्योपरिष्ठात् सुशुभै: कम्बलादिभिरास्तृते ।  
शययित्वा पटान्त:स्थं देवं गरुडरूपिणम् ।। 17.51 ।।  
तस्य दक्षिणपर्श्वे तु कुम्भं निर्दोषमव्रणम् ।  
धान्यराशौ स्थापयित्वा करकं सुशुभं तथा ।। 17.52 ।।  
विन्यस्य चाष्टकलशान् परित: सर्वदिक्ष्वपि ।  
कुम्भे गरुडमावह्म करके च सुदर्शनम् ।। 17.53 ।।  
कलशेष्वष्टसु तथा शक्रादीनपि पूजयेत् ।  
विस्तार्य च गरुत्मन्तं पटस्थं धामसंमुखम् ।। 17.54 ।।  
आवाह्म तत्प्रतिकृतौ व्याहृतीभि: पतत्प्रभुम् ।  
संनिधिं तत्र विप्रेन्द्र गाथया प्रार्थयेत् च ।। 17.55 ।।  
वेदमूर्ते नमस्तुभ्यं वैनतेय महाबल ।  
महाबाहो संनिधत्स्व पटेऽस्मिँस्ते नमो नम: ।। 17.56 ।।  
आहूत: कर्मसिद्धिं च विहगेश कुरुष्व न: ।  
देवस्योत्सवसंपत्त्यै लोकाह्वानं विधत्स्व च ।। 17.57 ।।  
इति विज्ञाप्य गरुडं गायत्र्या स्वीयया पुन: ।  
अर्चयित्वार्ध्यपूर्वैस्तु निवेद्य च तुर्विधम् ।। 17.58 ।।  
नैवेद्यजातं सकलं कुम्भान्त:स्थं समर्च्य च ।  
नैवेद्यान्ते गरुत्मन्तं पश्चात् स्तोत्रै: स्तुवीत च ।। 17.59 ।।  
महाविष्णोर्वाहनाय तार्क्ष्यायामिततेजसे ।  
सर्पेन्द्रमृत्यवे तुभ्यां गरुडाय नमोऽस्तु ते ।। 17.60 ।।  
पक्षीन्द्राय नमस्तुभ्यं स्वाध्यायवपुषे नम: ।  
विहगेन्द्र नमस्तेऽस्तु समुत्पाटितकल्पक ।। 17.61 ।।  
आहृतामृतकुम्भाय जननीशापमोचिने ।  
सुरासुरेन्द्रजयिने नागेन्द्राभरणाय च ।। 17.62 ।।  
यदाधारमिदं सर्वं तदाधाराय ते नम: ।  
रथन्तरं बृहत्साम यस्य पक्षावुभौ प्रभो: ।। 17.63 ।।  
त्रिवृत्साम शिर: प्रोक्तं गायत्री यस्य चाक्षिणी ।  
स्तोम आत्मा नमस्तेऽस्तु वामदेव्याङ्गसंपदे ।। 17.64 ।।  
नम: प्राणादिवायूनामीशानाय गरुत्?मते ।  
दोषानपनयाखण्डान् गुणानावह सर्वत: ।। 17.65 ।।  
विध्रानि(?)जहि सर्वाणि(?) मामपि स्वात्मसात् कुरु ।  
एवं स्तुत्वा उपेन्मन्त्रं गरुत्मन्तमनन्यधी: ।। 17.66 ।।  
ब्रह्मघोषैस्तूर्यनादैर्जागरेण नयेन्निशाम् ।  
कवलीकृत्य नैवेद्यं तन्मन्त्रैरभिमन्?त्र्य च ।। 17.67 ।।  
योषिद्भ्यश्चैव वन्ध्याभ्यो दद्यान्मन्त्राभि?मन्त्रितम् ।  
ध्यात्वाच्युतं गरुत्मन्तं क्षिपेदञ्जलिषु स्वयम् ।। 17.68 ।।  
पिण्डान् स्त्रियो भक्षयित्वा बहून् पुत्रानवाप्नुपु: ।  
प्रात:काले गरुत्मन्तमाराध्य च हर्वीषि च ।। 17.69 ।।  
निवेद्य पटसंस्थं तं भूषयित्वाम्बरादिभि: ।  
रथे वा हस्तिपृष्ठे वा शिबिकायामथापि वा ।। 17.70 ।।  
आरोपयित्वा तद्धाम ग्रामं चैव प्रदक्षिणम् ।  
नयेन्मृदङ्गपटहभेरीघोषणपूर्वकम् ।। 17.71 ।।  
शङ्खकाहलिचिह्नानां नादैर्बहुविधैरपि ।  
वेदघोषैर्द्विजानां च गीतैर्नानाविधैरपि ।। 17.72 ।।  
आघोष्य पुरतो देवान्नयेयुर्वाहनोद्वाहा: ।  
स्थानस्थानेषु गीतांश्च श्रावयित्वा पृथग्विधान् ।। 17.73 ।।  
दर्शयित्वा च नृत्तानि खाद्यानिच फलानि च ।  
मध्ये द्विजोत्तमा: सर्वे पालिका: साङ्कुरा द्विज ।। 17.74 ।।  
नयेयुर्मूभिर्मुख्स्या वैष्णवा वशिनोऽपि च ।  
नयेयुरुत्सवं बिम्बं गरुडस्यान्वगेव तम्(त्?) ।। 17.75 ।।  
यजमानेच्छसया कुर्यान्मङ्लानि समन्तत: ।  
बलिपीठाग्रतो वापि गोपुराद्वहिरेव वा ।। 17.76 ।।  
भूमौ खनेद् ध्वजस्तम्भं दारवं दोषवर्जितम् ।  
बहि:सारेषु वृक्षेषु विदु: क्रमुकमुत्तमम् ।। 17.77 ।।  
चन्दनादि प्रशस्तं स्यादन्त:सारेषु काश्यप ।  
वर्ज्यं(र्ज्यो?) नि:सारदारूत्थं(त्थ:?) स्तम्भं (म्भ:?)पक्षश्वरस्य तु ।। 17.78 ।।  
आयाम: शतताल: स्याद्विंशन्यूनोऽपि वा भवेत् ।  
मानाङ्गुलप्रमाणेन स्तम्भस्य द्विजपुंगव ।। 17.79 ।।  
उच्छ्रायेण समानो वा प्रासादस्य महामते ।  
गोपुरोच्छ्रायमानो वा गरुडस्तम्भ उच्यते ।। 17.80 ।।  
आधाराणां मस्करस्य पीठानां त्रितयस्य तु ।  
मूलेषु छियुक्तानामग्रे स्याद्विनिवेशनम् ।। 17.81 ।।  
द्वितालायामयुक्तानि पठानि स्युर्महामते ।  
तस्थार्धोन च विस्तीर्णान्येतदर्धधनानि च ।। 17.82 ।।  
स्थूलनि मूलेष्वग्रेषु सूक्ष्मायपि च कारयेत् ।  
अयुग्मं पीठयुग्मं तु छिद्रयुक्तं च मस्करम् ।। 17.83 ।।  
छिद्रयित्वा निवेश्यैव ध्वजयष्टिं द्विजोत्तम ।  
वेणुकं नव वा सप्त पञ्च वा विनिवेशयेत् ।। 17.84 ।।  
ईट्टशं तद् ध्व(तं ध्व?)जस्तम्भमुत्तरे पीठपार्श्वके ।  
वेदविदिभर्द्विजवरैर्गुरानीय(नाय्य?)शाययेत् ।। 17.85 ।।  
प्रागग्रमुत्तराग्रं वा स्तम्भं प्रक्षालयेत् पुन: ।  
स्तम्भमब्लिङ्गकैर्मन्त्रै: प्रच्छाद्य च कुशैरपि ।। 17.86 ।।  
ऊर्ध्वाग्रैस्तु शुभै: स्तम्भं दामस्त्राग्भिश्च वेष्टयेत् ।  
अवटे लोहबीजादिशोभिते स्तग्भमीट्टशम् ।। 17.87 ।।  
स्थापयेद्विष्णुसूक्तेन सुट्टढं धामसंमुखम् ।  
अङ्गष्ठमात्रनाहेन(हं च?) पाशेन(शं?) त्रिगुणेन (णमेव?) च ।। 17.88 ।।  
ध्वजस्तम्भाग्रविवरे सुट्टढं विनिवेशयेत् ।  
अथवा स्तम्भमारुह्म ध्वजरज्जुं निवेशयेत् ।। 17.89 ।।  
गुरु: सुशोभने लग्रे ध्वजमारोपयेदिति (दपि?) ।  
पूर्वभागेऽथवा मध्ये सायाह्ने वापराह्णके ।। 17.90 ।।  
पौरुषेणैव मन्त्रेण बध्वा घण्टां पताकया ।  
सुपर्णोऽसीतिमन्त्रेण ध्वजारोहणमाचरेत् ।। 17.91 ।।  
तदारोहणवेलायां गुरु: स्त्रात: स्वलंकृत: ।  
देवमुत्सवबंरस्थं स्थापयित्वास्य संमुखम् ।। 17.92 ।।  
अकंकृते मण्डपे च वितानैर्मौक्तिकै: शुभै: ।  
लम्बिताभिर्विचित्राभिर्मालिकाभि: समन्तत: ।। 17.93 ।।  
परार्ध्यै: क्षौमपट्टैश्च वेष्टितस्तम्भसंचयै: ।  
गन्धोदकाद्यै: सान्द्रं च संसेवितपुरोभुवि ।। 17.94 ।।  
मुक्तपुष्पैर्वहुविधैर्गन्धामोदितदिङ्मुखै: ।  
समन्तात् संप्रकीर्णैश्च साङ्कुरै: पालिकागणै: ।। 17.95 ।।  
सर्वत: संवृते मध्ये निक्षिप्ते कनकासने ।  
सुखासीनाय देवाय सेविताय द्विजोत्तमै: ।। 17.96 ।।  
अर्चिताय च गन्धाद्यैर्निवेद्यापूपपूर्वकम् ।  
नानाविधं खाद्यगणं फलैर्बहुविधै: सह ।। 17.97 ।।  
ताम्बूलवीटीर्बहुधा पाण्डरा: प्रियदर्शना: ।  
तैलधिवासितानेकपूगीफलसमन्विता: ।। 17.98 ।।  
निवेद्य च द्विजाग्रे(ग्र्ये?)भ्य: सेवकेभ्य: प्रदाय च ।  
उर्वशीमेनकारम्भासंनिभाभि: पृथक् पृथक् ।। 17.99 ।।  
नर्तकीभिर्दर्शयित्वा नृत्ताजातमनन्तरम् ।  
स्तम्भमूले तु निर्माय गरुडं पततां वरम् ।। 17.100 ।।  
तन्मध्ये परित: स्तम्भं कल्पयित्वा सरोरुहम् ।  
मूर्तिपै: सह पक्षीन्द्रस्तोत्रमन्त्रादिजापकै: ।। 17.101 ।।  
पुण्याहवाचनं कृत्वा कुम्भं कलश(रक?)संयुतम् ।  
प्रोक्षयित्वा तदम्भोभिर्गरुडं बलसंयुतम् ।। 17.102 ।।  
स्तम्भं चेन्द्रादिनाभ्यर्च्य मन्त्रोच्चारणपूर्वकम् ।  
कलशस्थैर्जलै: प्रोक्ष्य विज्ञाप्य च गरुत्मते ।। 17.103 ।।  
सर्वासुरगणोत्साहनिवारण(क?) खगेश्वर ।  
पटेऽस्मिन् सन्निधाय त्वुत्सवावभृथावधि ।। 17.104 ।।  
पक्षविक्षेपमरुता विघ्रौघं विनिवारय ।  
इति विज्ञापनं कृत्वा पृथुकापूपसंचयम् ।। 17.105 ।।  
अन्नं चतुर्विधं चैव घृताक्तं फलसंयुतम् ।  
नानोपदंशसंयुक्तं नैवेद्यं विनिवेद्य च ।। 17.106 ।।  
देवमारोप्य शिबिकां नीत्वा ध्वजसमीपकम् ।  
दर्शयित्वा च पतगमाह्वानार्थं दिवौकसाम् ।। 17.107 ।।  
ब्रह्माण्डमध्यसंस्थानां सर्वेषामपि काश्यप ।  
आज्ञपयित्वा देवेन पाशेन च खगेश्वरम् ।। 17.108 ।।  
आरोप्य स्तम्भशिरसि बध्वा पाशेन निश्चलम् ।  
प्रवेश्य देवं धामान्तर्मण्डपादौ निवेशयेत् ।। 17.109 ।।  
तदाप्रभृति पक्षीशं त्रिसन्ध्यासु च पूजयेत् ।  
अर्ध्यादिभिर्निवेद्यान्तर्भोगजातैर्दिने दिने ।। 17.110 ।।  
प्रदीपयेदनिर्वाणप्रदीपं चास्य संनिधौ ।  
मण्डपस्थाय देवाय निवेद्य च महाहवि: ।। 17.111 ।।  
होमान्तमर्चयित्वाथ रात्रावपि सभाज्य च ।  
ध्वजपीठाग्रगां भूमिं गोमयेनोपलिप्य च ।। 17.112 ।।  
चतुरक्षं सुधावचूर्णै: शोभयित्वा च तत्र च ।  
शालीनामष्टभिर्भारै: पीठिकां परिकल्प्य च ।। 17.113 ।।  
तन्मध्ये कालचक्रं च लिखित्वा कालरूपिणम् ।  
पुरुषं पुण्डरीकाक्षं समभाज्य समनन्तरम् ।। 17.114 ।।  
देवमाराध्य तत्रैव संमुखीनं निवेश्य च ।  
अर्ध्यादिभिर्निवेद्यान्तैर्भोगैस्तमभिपूज्य च ।। 17.115 ।।  
कृत्वा पूर्णावसानं च भेरीताडनमाचेरत् ।  
तत्प्राच्यां शङ्खनिचयं वह्निकोणे च काहलान् ।। 17.116 ।।  
दक्षिणे मर्दलं वंशान् नैऋर्ते स्?थापयेदपि ।  
मूदङ्गं पश्चिमायां च ज्ञल्लरीं पश्चिमोत्तरे ।। 17.117 ।।  
कांस्यालसमायुक्तां विन्यस्य तदनन्तरम् ।  
उत्तरस्यां च पठहान् सह्नस्वपटहान् न्यसेत् ।। 17.118 ।।  
ऐवं क्रमेण संस्थाप्य यथाविभवस्तिरम् ।  
भेरीं संप्रोक्ष्य वासोभ्यो वेष्टयित्वा समन्तत: ।। 17.120 ।।  
आकाशं शब्दनिलयं भेर्यां ध्यात्वा प्रपूजयेत् ।  
तत: स्त्रात: पारशव: श्वेतवस्त्रस्त्रगन्वित: ।। 17.121 ।।  
सपवित्र: सोपवीत: प्रविशेद्देवसंनिधिम् ।  
अस्त्रेण तं प्रोक्षयित्वा मुहूर्ते शोभने गुरु: ।। 17.122 ।।  
प्रक्षाल्य कोणं संप्रोक्ष्य ध्यायन् हयमुखं हरिम् ।  
त्रीन् वारान् ताडयित्वाथ दत्वा पारशवाय तम् ।। 17.123 ।।  
तत: पारशव: कोणमादाय पुरुषोत्तमम् ।  
भेरीमध्ये चिन्तयित्वा श्रीभूमी पार्श्वयोर्द्वयो: ।। 17.124 ।।  
ताडयेच्च यथाकामं दर्शयन् हस्तकौशलम् ।  
देवतावहनकरीं गाथां संश्रावयेद्विभुम् ।। 17.125 ।।  
तत्काले देवसंघस्य प्रीणनाय तु गायकै: ।  
तत्तद्ग्राथाश्च रागांश्च गीतानि श्रावयेत् पृथक् ।। 17.126 ।।  
नृत्तगीतैश्च तृप्त्यर्थं तेषां नृत्तादि दर्शायेत् ।  
बलिं प्रदाय तेभ्यश्च सर्वभोगसमन्वितम् ।। 17.127 ।।  
देशिक: प्राङ्मुखो भूत्वा तच्छिष्यस्तत्सुतोऽपि वा ।  
स्वरेणोच्चरेणैव पठेदञ्जलिपूर्वकम् ।। 17.128 ।।  
आगच्छतामरगणा: प्रागाशां येऽधिशेरते ।  
विरूपाश्च सुरूपाश्च सपर्यामुद्यताभिमाम् ।। 17.129 ।।  
गृहीत्वा पान्तु नस्तृप्ता: कुमुदस्यानुयायिन: ।  
महं त्विममुपायान्तु प्रीतास्तेभ्यो नमोऽस्तु व: 17.130 ।।  
उनेन मन्त्रेणावाह्म कुमुदं सगणं तथा ।  
अर्ध्यादिभि: समभ्यर्च्य पायसं च निवेदयेत् ।। 17.131 ।।  
तत:शाङ्रवैश्चैव काहलस्वनसंयुतै: ।  
महदिभस्तूर्यघोषैश्च तद्वाद्यश्रावणेन च ।। 17.132 ।।  
तत्संगीतैश्च नृत्तैश्च प्रीणयेत्तं गणाधिपम् ।  
ततश्चाग्रेयकोणस्थं प्राङ्मुख: श्रावयेदिदम् ।। 17.133 ।।  
आच्छतामरगण आग्रेय्या(यी?)मधिशेरते ।  
भीमाभीममुखा रौद्रा: सपर्यामुद्यतामिमाम् ।। 17.134 ।।  
गृहीत्वा पान्तु नस्तृप्ता: कुमुदाक्षानुयायिन: ।  
महं त्विममुपायान्तु प्रीतास्तेभ्यो नमोऽस्तु व: ।। 17.135 ।।  
अनेन कुमुदाक्षं तमावाह्म गणनायकम् ।  
यथापुरं तोषयित्वा याम्यां दिशि(म्याशायां?) तत: परम् ।। 17.136 ।।  
आगच्छत पितृगणा याम्याशां येऽविशेरते ।  
दारुणारणरूपा: स्यु: सपर्यामुद्यताभिमाम् ।। 17.137 ।।  
गृहीत्वा पान्तु नस्तृप्ता: पुण्डरीकरानुयायिन: ।  
महं त्विममुपायान्तु प्रीतास्तेभ्यो नमोऽस्तु व: ।। 17.138 ।।  
अनेन पुण्डरीकाक्षमावाह्म गणनायकम् ।  
तोषयित्वा च गत्वा च यातुधानदिशं प्रति ।। 17.139 ।।  
आगच्छत गणा: कूरो नैऋर्र्त्या(ती?) येऽधिशेरते ।  
क्रव्याशना: क्रूरधिय: सपर्यामुद्यतामिमाम् ।। 17.140 ।।  
गृहीत्वा पान्तु नस्तृप्ता वामनस्यानुयायिन: ।  
महं त्विममुपायान्तु प्रीतास्तेभ्यो नमोऽस्तु व: ।। 17.141 ।।  
इत्यावाह्म गणेशं तं वामनं पूजयेत्तत: ।  
पश्चिमाशं ततो गत्वा शङ्कुकर्णं गणेश्वरम् ।। 17.142 ।।  
आगच्छताहिपतय: प्रतीच्या(ची?)मधिशेरते ।  
महाविषा दन्दशूका: सपर्यामुद्यतामिमाम् ।। 17.143 ।।  
गृहीत्वा पान्तु नस्तृप्ता: शङ्कुकर्णानुयायिन: ।  
महं त्विममुपायान्तु प्रीतास्तेभ्यो नमोऽस्तु व: ।। 17.144 ।।  
इत्यावाह्म तमिष्ट्वा च गत्वा वायुदिशं तत: ।  
आयान्तु गन्धर्वगणा वायव्यां (वीं?) येऽधिशेरते ।। 17.145 ।।  
सुदर्शना भीमवेगा: सपर्यामुद्यतामिमा ।  
गृहीत्वा पान्तु नस्तृप्ता: सर्पनेत्रानुयायिन: ।। 17.146 ।।  
महं त्विममुपायान्तु प्रीतास्तेभ्यो नमोऽस्तु व: ।  
अनेनावाह्म सगणं सर्पनेत्रं तु तोषयेत् ।। 17.147 ।।  
अत्तरां ककुभं गत्वा सुमुखं तु गणाधिपम् ।  
आगता(यात?) वै यक्षगणा उदीचां येऽधिशेरते ।। 17.148 ।।  
विरूपा दण्डहस्ताश्च सपर्यामुद्यतामिमाम् ।  
गृहीत्वा पान्तु न स्तृप्ता: सुमुखस्यानुयायिन: ।। 17.149 ।।  
महं त्विममुपायान्तु प्रीतास्तेभ्यो नमोऽस्तु व: ।  
इति पूर्ववदावाह्म सुमुखं तोषयेत्तत: ।। 17.150 ।।  
आयान्तु(त?) पैशाचगणा ऐशान्यां (नीं?) येऽधिशेरते ।  
नाना?कुत्सितरूपाश्च सपर्यामुद्यतामिमाम् ।। 17.151 ।।  
गृहीत्वा पान्तु नस्तृप्ता: सुप्रतिष्ठानुयायिन: ।  
महं त्विममुपायान्तु प्रीतास्तेभ्यो नमोऽस्तु व: ।। 17.152 ।।  
अनेन मन्त्रेणावाह्म संपूज्या च गणाधिपम् ।  
मध्यं(ध्ये?)दिश:(दिश:(शं?) स्थितो भूत्वा ततो गगनसंमुख: ।। 17.153 ।।  
प्रश्रिगर्भं गणाध्यक्षमावाह्मैनं जपेन्मनुम् ।  
आच्छत सिद्धगणा गगनं येऽधिशेरते ।। 17.154 ।।  
शुचय: शुचिरूपाश्च सपर्यामुद्यतामिमाम् ।  
गृहीत्वा पान्तु नस्तृप्ता: प्रश्रिगर्भानुयायिन: ।। 17.155 ।।  
महं त्विममुपायान्तु प्रीतास्तेभ्यो नमोऽस्तु व: ।  
अनेन तोषायित्वा तं प्रश्रिगर्भं यथापुरम् ।। 17.156 ।।  
अधस्तान्मानवाह्वानं कुर्वन् मन्त्रमिमं पठेत् ।  
आगच्छातामरगणा: पृथिवीं योऽधिशेरते ।। 17.157 ।।  
बहुरूपा बहुमुखा: सपर्यामुद्यतामिमाम् ।  
गृहीत्वा पान्तु नस्तृप्ता मानवस्यानुयायिन: ।। 17.158 ।।  
महं त्विममुपायान्तु प्रीतास्तेभ्यो नमोऽस्तु व: ।  
इत्यावाह्म क्रमादेतान् तोषयेन्नृत्तपश्चिमम् ।। 17.159 ।।  
समतालस्तथा मत्ततालो लाङ्गलिकस्तथा ।  
मल्लतालो मङ्गश्च जयतालश्च भद्रक: ।। 17.160 ।।  
ढक्लरीसंज्ञकस्तालो ब्रह्मतालस्तथैव च ।  
अनन्तताल इत्येते दशताला: प्रकीर्तिता: ।। 17.161 ।।  
कुमुदादिगणेशानां स्वरानपि शृणु द्विज ।  
षङ्जं(ङ्ज?) ऋषभगान्धारो (रौ?) मध्यम: पञ्चमस्तथा ।। 17.162 ।।  
रैवतश्च निषादश्च धैवतो मध्यमस्तथा ।  
पञ्च पञ्च(मश्र?) क्रमेणैव (वं?) कथितास्ते दश स्वरा: ।। 17.163 ।।  
गान्धारराग: कौल्याख्य: कौशिको नटभाषिक: ।  
श्रीकामदश्च तत्केशी दक्षारागस्तथैव च ।। 17.164 ।।  
शालापाल्यभिधा(धो?) रागो मेधरागश्च पञ्चम: ।  
इत्येते कुमुदादीनां दश रागा: प्रकीर्तिता: ।। 17.165 ।।  
विलासं सर्वतोभद्रं खेटकं चक्रमण्डलम् ।  
कान्तारं कुट्टिमं पृष्ठकुट्टिमं ?कटिबन्धनम् ।। 17.166 ।।  
वामजानूर्ध्वनृत्तं च आद्यतं च द्वयं पुन: ।  
एते नृत्तविशेषाश्च कुमुदादे: क्रमात् स्मृता: ।। 17.167 ।।  
अन्येषां सर्वदेवानां तालो तालो भद्र: प्रशस्यते ।  
भवेरुद्ग्ररुडतालस्तु पक्षीशस्य तु मध्यम: ।। 17.168 ।।  
स्वरो रागस्तु गौड: स्याद्विष्णुक्रान्तं च नृत्तकम् ।  
विघ्रारेर्जयताल: स्यान्नृत्तं स्वस्तिकमुच्यते ।। 17.169 ।।  
ऋषभस्तु स्वर: प्रोक्तो वरालीराग एव च ।  
इत्थमावाहनं कृत्वा गणेशानां ततो गुरु: ।। 17.170 ।।  
आह्वानं दिव्यहेतीनामपि स्वेनैव कारयेत् ।  
आवाह्मस्तु तथा ब्रह्मा स्वले(र्लो?)कस्थैर्मुनीश्वरै: ।। 17.171 ।।  
मरीचिप्रमुखै: सार्धं रुद्रश्च प्रमथेश्वर: ।  
इन्द्र: सर्वै: सुरगणैर्गायत्र्या चाद्यदेवता: ।। 17.172 ।।  
तन्महस्संनिधानार्थमाहू(ह्वा?)तव्या: प्रयत्नत: ।  
इत्यावाह्म च सर्वेषां विधाय द्विजपुंगव ।। 17.173 ।।  
प्रवेश्याभ्यान्तरं देवं सहर्त्विग्भिश्च मूर्तिपै: ।  
भेर्यादिवादनज्ञैश्च गायकैर्नृत्त(र्नर्त?)कैरपि ।। 17.174 ।।  
नित्योत्वस्य प्रतिमामारोप्य शिबिकादिषु ।  
सुदर्शनं वा परितो ग्रामं नीत्वा प्रदक्षिणम् ।। 17.175 ।।  
पूवोक्तेन क्रमेणैव दिशासु विदिशासु च ।  
इन्द्रादीनां महे तस्मिन् प्रार्थयित्वा च संनिधिम् ।। 17.176 ।।  
चतुर्मुखं ग्राममध्ये समावाह्म सभाज्य च ।  
संनिधिं प्रार्थ्य रुद्रस्य सगणस्य च संनिधिम् ।। 17.177 ।।  
संप्रार्थ्य भेरीं संताड्य गीतं नृतं प्रदर्श्य च ।  
मध्ये मध्ये च गरुडतालं संशोध्य(?)देशिक: ।। 17.178 ।।  
अन्त: प्रविश्य गरुडध्वजस्तम्भस्य संनिधौ ।  
सर्वदेवतसंनादं कारयित्वा च गायक: ।। 17.179 ।।  
गापयित्वा सर्वगीतीर्नर्तकीभिश्च नर्तनम् ।  
कारयित्वा प्रविश्यान्तर्देवं विज्ञाप्य सादरम् ।। 17.180 ।।  
प्रणम्य स्वगृहं यायात् प्रसन्नो गुरुरात्मवान् ।  
भेरीताडनवेलायां तन्नादश्रावको जन: ।। 17.181 ।।  
नदीं तीर्त्वा न गच्छेत्तु न यायाद्योजनात् परम् ।  
उत्सवावभृथं यावद् ग्रामे तत्रैव संवसेत् ।। 17.182 ।।  
मङ्गलाङ्कुरवापस्तु कृतो येन ध्वजोत्सवम् (वे?) ।  
स एवावभृथं यावदुत्सवस्य गुरुर्भवेत् ।। 17.183 ।।  
तत्रागान्तुं न शक्तश्चेत् तत्सुत: शिष्य एव वा ।  
अनुज्ञातस्तु य: ?कश्चिदह्नायाथ समापयेत् ।। 17.184 ।।  
उत्सवारम्भदिवसात् पूर्वस्मिन् सप्तमेऽहनि ।  
मङ्गलाङ्कुरसंवापं कारेयद्देशिकोत्तम: ।। ।। 17.185 ।।  
षट्त्रिंशतं पालिकानां शरावणां च तावती(तीम्?) ।  
तत्प्रमाणाश्च घटिका: समानीय विचक्षण: ।। 17.186 ।।  
पात्रेषु त्रिविधेष्वेषु वापयेन्मङ्गलाङ्कुंरान् ।  
उत्सेध: पालिकानां स्याद्धस्त: सैकाङ्गुलो मुने ।। 17.187 ।।  
अङ्गुल्य: षोडश भवेत्तासामननविस्तृति: ।  
सप्ताङ्गुलप्रमाणां स्याद्विलं तालमथोऽपि वा ।। 17.188 ।।  
अष्टाङ्गलं पादपीठं विस्तार: साङ्गुल: कर: ।  
मोहिनीपुष्पसंकाशं पह्माभं तन्मुखं भवेत् ।। 17.189 ।।  
पञ्चवक्त्त्त्रास्तु घटिका द्वाविंशत्यङ्गुलोच्छ्रया: ।  
मध्ये घटोपमाकारा: षङङ्गुलमितं भवेत् ।। 17.190 ।।  
वक्त्रं तासां मध्यसंस्थं चतुरङ्गुलसंमितम् ।  
चतुर्दिक्षु मुखानां स्यात् प्रमाणं द्विजपुंगव ।। 17.191 ।।  
उच्छ्रायस्तु शरावाणां विंशद्ङ्गुलसंमितम्(त:?) ।  
विस्तारश्च वितस्ति: स्यात् त्रिधैवं पात्रकल्पना ।। 17.192 ।।  
हैमं रौप्यं ताम्रजं वा कल्पयेत् पात्रसंचयम् ।  
यथाविभवविस्तारं सर्वाभावे तु मृण्मयम् ।। 17.193 ।।  
इत्थमष्टोत्तरशतमुत्तमा क्लृप्तिरुच्यते ।  
मध्यमायां कल्पनायां प्रत्येकं षोडशं(?) भवेत् ।। 17.194 ।।  
तदर्धमधमं प्रोक्तं यथासंभवमेव वा ।  
देवकर्मणि युग्मा: स्युरयुग्मा मानुषे विधौ ।। 17.195 ।।  
पालिका एव वा ग्राह्म मङ्गलाङ्कुररोपणे ।  
सुशुभे विजने देशे कुर्यान्मण्डपमुत्तमम् ।। 17.196 ।।  
मङ्गलाङ्कुरवापार्थं स्तम्भै: षोडशाभिर्युतम् ।  
चतुर्द्वारं प्रतिद्वारं दुग्धवृक्षसमुदभवै: ।। 17.197 ।।  
भूषितं तोरणवरैर्दर्भमालासमावृतम् ।  
परार्ध्यक्षौमनिचयै:(य?)प्रकल्पितवितानकम् ।। 17.198 ।।  
वितानाधोलम्बिताभिर्मक्तास्त्रग्भिर्विभूषितम् ।  
क्षौमैर्महार्धै: (महार्घक्षौम?) संवीतस्तम्भसंचयमदभुतम् ।। 17.199 ।।  
गोमयालेपिततलं सुधाचूर्णप्रकल्पितै: ।  
रेखागणैरब्जकुलैर्विराजिततलं शुभै: ।। 17.200 ।।  
प्रदीपनिकरैर्बद्धं (र्युक्तं?) तैलसंपूर्णमल्लिकै: (?) ।  
विभूषितं मुक्तपुष्पैराकीर्णं साक्षतै: सितै: ।। 17.201 ।।  
ध्वजामालापरिवृतं धूपामोदितदिङ्मुखम् ।  
प्रकल्पय मण्डपवरमेवंविधमुदारधी: ।। 17.202 ।।  
मृत्तिकाग्रहणं कुर्याच्दुभे लग्नेऽथ देशिक: ।  
सशङ्खकाहलगणं तूर्यघोषनिनादितम् ।। 17.203 ।।  
वेदविदिभर्द्विजगणै: श्वेतस्त्रग्वस्त्रधारिभि: ।  
ऊर्ध्वपुण्ड्रैर्द्वादशभि: श्वेतमृत्स्राबिनिर्मितै: ।। 17.204 ।।  
विभूषिताङ्गसंघातै: शान्तैर्दान्तैर्जितेन्द्रियै: ।  
महाभागवतैश्चेव \[संमुख प्रागुदङ्मुख:\](?) ।। 17.205 ।।  
सत्यानां पावनं शुद्धं गत्वा क्षेत्रमनुत्तमम् ।  
शुचिस्तत्र खनित्रं च संक्षाल्यादिभ: समाहित: ।। 17.206 ।।  
खात्वा वाराहमन्त्रं च (खनित्वा वाराहमन्त्रं?) पठेत् तात्रे हिरण्मये ।  
निधाय च मृदं क्षौमैर्नवैराच्छाद्य शोभनै: ।। 17.207 ।।  
पुष्पस्त्रग्भिरलंकृत्य गजस्यन्दनसंस्थितै: ।  
ऋत्विग्भिर्वाहयेच्छत्रच्छायात:(ध:?)संस्थितैर्द्विज ।। 17.208 ।।  
विष्वक्सेनं समारोप्य स्यन्दने वा गजेऽथवा ।  
शिबिकायामथाश्वे वा यथादेवं विभूष्य च ।। 17.209 ।।  
मुक्ताच्छत्रादिभि: सर्वैश्चामरैश्च सुशोभितम् ।  
उह्ममानं द्विजवरैर्नयेत् सार्धं द्विजोत्तम: ।। 17.210 ।।  
बह्वृचै: शाकुनं सूक्तं पठदिभ: सहितो मुने ।  
श्रीसूक्तं पुरुषसूक्तं च (पौरुषं सूक्तं?) साम चोद्घोष्य सर्वत: ।। 17.211 ।।  
ग्रामं प्रदिक्षणं कृत्वा धाम चापि परीत्य वै ।  
प्रविश्य मण्डपवरं प्रागुक्तं(?) मूर्तिपान्वित: ।। 17.212 ।।  
आचार्यो मूर्तिपैश्चैव सर्वत: प्रावृतैर्मुने(?) ।  
नवीनक्षौमवसना: सोत्तरीया: स्वलंकृता: ।। 17.213 ।।  
उष्णीषधारिणो रत्नमुद्राशोभितपाणय: ।  
स्वनुलिप्ता: स्त्रग्विणश्च कुण्डलालंकृतानना: ।। 17.214 ।।  
पवित्रपाणयश्चैव सोर्ध्वपुण्ड्रा: सुचेतस: ।  
प्रादप्रक्षालनं कृत्वा स्वाचान्ता मूलविद्यया ।। 17.215 ।।  
शुकव्यासवसिष्ठादिमुनिमुख्योषमा द्विजा: ।  
संप्रोक्ष्याङ्कुरवापार्थं भूभिं शुद्धेन चाम्भसा ।। 17.216 ।।  
अस्त्रमन्त्रप्रजप्तेन(प्तानि?) कुशाग्रस्थापितेन(तानि?) वा ।  
सूत्राणि चन्द्रन्क्षोदसिक्त्तानि स्फलायेत् क्रमात् ।। 17.217 ।।  
प्राच्यादि प्रथमं सूत्राण्युदीच्यां द्वादश स्फटम् ।  
पातयित्वा पञ्चदश तथोदीच्यानि क्लपयेत् ।। 17.218 ।।  
दिक्ष्वष्टासु तथा मध्ये द्वादशद्वादशैव तु ।  
स्थापनीया: पालिकाद्या: शतमष्टाधिकं क्रमात् ।। 17.219 ।।  
ब्रह्मेन्द्रवरुणेषु स्याद् घटिकानां गणो मुने ।  
स्थापयेद्वहिनिऋर्तियमभागेषु पालिका: ।। 17.220 ।।  
शरावान् मारुतशशिरुद्रभागेषु कल्पयेत् ।  
अथवा नवसूत्राणि प्राचीनानि प्रकल्पयेत् ।। 17.221 ।।  
एकादशेतराणि स्फुरुदीचीनानि काश्यप ।  
एतत्क्रमेण सर्वेषां विधिवत्स्थापनं भवेत् ।। 17.222 ।।  
सर्वत्र पालिका वा स्युरन्याभावे द्विजोत्तम ।  
क्षालयेद्विष्णुगायत्र्त्या पालिकादि क्रमेण च ।। 17.223 ।।  
बिलमूलानि संपूर्य शष्यकाशतृणैर्ट्टढम् ।  
तदूर्ध्वं प्रथमं मृदिभ: पूरयित्वा ततोपरि(?) ।। 17.224 ।।  
उपाहृताभि: सरितो वालुकाभि: प्रपूरयेत् ।  
चूर्णितैर्गोकरीषैश्च बिलशेषं प्रपूरयेत् ।। 17.225 ।।  
कोष्ठान्यष्ठशतान्यादौ प्रत्येकं शिवशालिभि: ।  
वृत्तं वा चतुरश्रं वा विधायोपरि विन्यसेत् ।। 17.226 ।।  
ब्रह्मादीशानपर्यन्तं प्रथमं घटिकागणम् ।  
स्थापयेत् परमेष्ठयाख्यमन्त्रेण प्रथमं द्विज ।। 17.227 ।।  
विन्यसेद्विश्वमन्त्रेण शरावंस्तदनन्तरम् ।  
सर्वेषां स्थापनं कुर्यात्प्राङ्मुखो वाप्तुदङ्मुख: ।। 17.228 ।।  
वासोभिर्वेष्टयेत् पश्चात् प्रत्येकं मूलविद्यया ।  
अशक्तश्चेत् प्रतिगृहं छादयेद्वाससोपरि ।। 17.229 ।।  
धान्यराशौ शुभं कुम्भं तन्तुभिर्वेष्ठितं नवम् ।  
वेष्टितं क्षौमयुग्मेन गन्धोदकसुपूरितम् ।। 17.230 ।।  
निक्षिप्तनवरत्नं तु स्थापयेन्मूलविद्यया ।  
बिम्बे च मण्डले कुम्भे पावकेषु चतुर्ष्पपि ।। 17.231 ।।  
स्थानेषु पूजयित्वाग्रे भगवन्तमनन्यधी: ।  
अर्ध्याद्यं च निवेद्यान्तं देवदेवस्य संनिधौ ।। 17.232 ।।  
मङ्गलाङ्कुरवापं तु कुर्याद्देशिकसत्तम: ।  
अथवैकत्र कुम्भे वा देवमिष्टवा द्विजजोत्तम ।। 17.233 ।।  
शालि(लीन्?)मुद्ग्रांश्च नीवारान् श्यामाकन् मप्रियङ्गकान् ।  
तिलान् यवान् सगोधूमानन्यानपि च याज्ञिकान् ।। 17.234 ।।  
एकपात्रे विनिक्षिप्य हैमे महति शोमने ।  
मूर्ध्रि विन्यस्य तत्पात्रं धाम कृत्वा प्रदक्षिणम् ।। 17.235 ।।  
कुर्यात् काहलशङ्खादिसंघोषणसमन्वितम् ।  
अन्त: प्रविश्य देवस्य दर्शयित्वा च मण्डपम् ।। 17.236 ।।  
प्रदक्षिणमथानीय पालिकाद्यैन्द्रभूतले ।  
भारतण्डुलसंकलृप्ते पह्मेऽष्टदलसंचिते ।। 17.237 ।।  
क्षीरेण क्षालयित्वा च प्रच्छाद्य नववाससा ।  
पुष्याहघोषणं कृत्वा शङ्खतूर्यादिसंयुते(तम्?) ।। 17.238 ।।  
क्रमेण पालिकादीनामधिदेवान् यजेत च ।  
ब्रह्मणं घटिकानां च पालिकानां च केशवम् ।। 17.239 ।।  
शरावाणां त्रिणयनं घृतारोपणमाचरेत् ।  
द्वारेषु तोरणगणन् ध्वजान् कुम्भाष्टकं तथा ।। 17.240 ।।  
गणनाथान् समभ्यार्च्य कुमुदादीन् यथाविधि ।  
इन्द्रदीनपि चाभ्यर्च्य सोमकुम्भे सुधाकरम् ।। 17.241 ।।  
आवाह्माभ्यर्च्य सधृतं पायसं च निवेदयेत् ।  
घृताहुतिशतं हुत्वा सतस्त्र: समिधस्तथा ।। 17.242 ।।  
व्यूहमन्त्रैश्च जुहुयात् सूक्तेन च तथा चरुम् ।  
हुत्वा पूर्णां धिधायाथ घृताहुतिशतं हुनेत् ।। 17.243 ।।  
संस्पृश्य स्पर्शमन्त्रेण संपाताज्येन पालिकाम् ।  
बीजपात्रे च संपातघृतशेषं विनिक्षिपेत् ।। 17.244 ।।  
जप्त्वा(?)चाष्टशतं वारान् सोममन्त्रमनन्यधी: ।  
ल्गे सुशोभने प्राप्ते ब्राह्मणानामनुज्ञया ।। 17.245 ।।  
पालिकादिषु बीजानि वापयेन्मूलविद्यया ।  
ब्रह्मादीशानपर्यन्तं वापेयत् सकलं गुरु: ।। 17.246 ।।  
अन्येऽप्यार्चासंमत्या विदध्युबींजवापनम् ।  
सिकत्वा च पुष्पपयसा साधयेच्च विधानकै: ।। 17.247 ।।  
बलिं दत्वा च सर्वासु दिक्षु रक्षणकारणात् ।  
कुमुदादिगणेशेभ्यो दिवानक्तं बलिं ददेत् ।। 17.248 ।।  
पायसेन प्रतिदिनं सोमराजं यजेत च ।  
अनिर्वाणांस्तथा दीपान् कारयेच्च समाहित: ।। 17.249 ।।  
द्विजेन्द्रांस्तोषयेत् प्राज्यैस्ताम्बूलै: पूगिकाफलै: ।  
यजमान: प्रयत्नेन गुरुं समभितोषयेत् ।। 17.250 ।।  
अङ्कुराणां प्रवृद्ध्यर्थं हरिद्राभिर्निर्षचयेत् ।  
पीतेष्वङ्कुरातेषु शुक्लेषु च शुभं भवेत् ।। 17.251 ।।  
अशुभं विपरीतेषु प्ररूढेष परीक्षयेत् ।  
यत्कर्मोद्दिश्य येनैवमङ्कुरारोपणं कृतम् ।। 17.252 ।।  
आ समाप्ते: स एवास्य कर्मण: कारको भवेत् ।  
तस्याशक्तिर्यदि भवेन्मरणं वाथ तत्सुत: ।। 17.253 ।।  
तच्छिष्यो वा विदध्यात्तत् ऋत्विग्वा तदनुज्ञया ।  
प्रतिष्ठायां च दीक्षायामुत्सवे धामनिर्मितौ ।। 17.254 ।।  
विषुवे चायने चैव ग्रहणे चन्द्रसूर्ययो: ।  
पवित्रारोपणे चैव कह्लारदमनोत्सवे ।। 17.255 ।।  
वैशेषिकेषु चान्येषु शयनोत्थोनोरपि ।  
शान्तिके पौष्टिके चैव कर्मष्यारिप्तिसते सति ।। 17.256 ।।  
मङ्गलाङ्कुरसंवापं कुर्यादेवमतन्द्रित: ।।  
  
इति पञ्चरात्रे माहोपनिषदि विश्वामित्रसंहितायां  
अङ्कुरार्पणविधिर्नाम सप्तदशोऽध्याय: ।।  
  
---------\*---------  
  
