+++
title = "५४५"

+++
श्रीनारायण उवाच  
शृणु लक्ष्मि! शङ्करश्च पार्वतीं प्राह पावनम् ।  
अगस्त्यादिकतीर्थानां वर्णनं प्रवदामि ते ॥ १ ॥  
न्यङ्कुमत्यास्तटे दिव्यमगस्त्याश्रममुत्तमम् ।  
आासीत् पूर्वे कृते वर्षमात्रं तपश्चकार सः ॥२ ॥
अगस्त्यर्षिः कदाचिद्वै ययौ तीर्थसमीहया ।  
दक्षिणस्यां दिशि तत्र वातापेिरुपशामितः ॥३ ॥
इल्वलो नाम तद्भ्राताऽग्रजः कापट्यसम्भ्रतः ।  
नगर्यां मणिमत्यां स चास वातापिरेव तु ॥ ४ ॥  
अगस्त्यं स चमत्कारं श्रुत्वा तं प्रति चाययौ ।  
प्राह मे भगवन् पुत्रं देहि महेन्द्रसदृशम् ॥९ ॥
अगस्त्यस्तं चाऽसुरं तु दातुं नैच्छत् सुतं ततः ।  
चुक्रोध सोऽसुरस्तस्य ब्राह्मणस्य तपोभृतः ॥६ ॥
तीर्थयात्रां कुर्वतश्चागस्त्यस्य मार्गमध्यतः ।  
वातापिः फलरूपोऽभूत् कालिङ्गरं सुपक्वकम् ॥ ७ ॥  
कामरूपस्तृतीयश्चातापिः पर्णग्रहं शुभम् ।  
बभूव शोभनमृष्याश्रमरूपं सवेदिकम् ॥ ८ ॥  
इल्वलस्त्वागतानां वै वाटगानां समर्हणम् ।  
फलभोजनदानाद्यैश्चकार नित्यमेव च \|\| ९ \|}  
फलभोजी मार्गगश्चातिथिर्भुक्त्वा फलं ततः ।  
जलं पिबति यावद्वै तावदिल्वल आसुरः ॥१.५४५.१०॥  
आह्वयत्युदरस्थं तं वातापिं सत्फलात्मकम् ।  
हे वातापे बहिर्याहित्येवं श्रुत्वोदरङ्गतः ॥११॥  
सजीवस्तूदरं भित्त्वा निर्यात्येव हि तत्क्षणम् ।  
त्रयस्ते भ्रातरो हृष्टा मिलित्वा तं मृतं जनम् ॥१२॥  
खादन्ति नित्यशस्त्वेवं कुर्वन्ति ऋषिहिंसनम् ।  
तेन पथा ह्यगस्त्यश्च निर्गतो यावदेव ह ॥१३॥  
आातापिः पर्णशालाऽभूद् वातापिस्तु फलं ह्यभूत् ।  
इल्वलस्तं तदाऽगस्त्यमतिथिं प्राह हर्षतः ॥ १४॥  
ऋषे भाग्यं मम धन्यं ग्रहाण फलभोजनम् ।  
अभ्यागतस्य सेवा वै करोति मोक्षणं परम् ॥१५॥  
अगस्त्यस्तं तथेत्याह निषसाद गृहान्तरे ।  
इल्वलस्तत्फलं द्वेधा चतुर्धा प्रविभज्य व ॥१६॥  
अगस्त्यं भोजयामासाऽऽह्वयामासाऽनुजं पुनः ।  
प्रत्युत्तरं न चाऽवाप पाचयामास तम् ऋषि: l\| १७\|\|  
भ्रामयित्वोदरे हस्तं प्रत्युद्गारं चकार च ।  
तदा भयँ समापन्न इल्वलस्तत्स्थलात्तदा ॥१८॥  
चक्रे पलायनं शीघ्रं दुद्रावाऽऽतापिरित्यपि ।  
तौ मुनिः क्रोधदृष्ट्यैव भस्मीचकार तत्क्षणात् ॥१९॥  
ततोऽगस्तिर्देहशुद्धिं कर्तुं तीर्थेषु वै चरन् ।  
समागतोऽत्र वै न्यङ्कुमत्यास्तटे स्थिरोऽभवत् ॥१.५४५.२०॥
वर्षमात्रं तपश्चक्रेऽगस्त्यतीर्थमिदं हि तत् ।  
देहशुद्धयर्थमादिष्टं पावनं स्वर्गदं परम् ॥२१॥  
अथ राजा पुरा चासीन्नृगो नाम जनाधिपः ।  
स कदाचिद् ययौ तीर्थयात्रार्थं वै प्रभासके ॥२२॥  
स्वल्पभृत्ययुतो मार्गे सिंहारण्ये दुमालये ।  
विशश्राम निशायां च लेभे निद्रां शुभां सुखाम् ॥२३ll  
ज्ञात्वा पर्वतजाश्चौराः शतशो हेतिसंयुताः ।  
स्वर्णादि धनमाहर्तुं परितः पर्यवेष्टयन् ॥२४॥  
राज्ञस्तु रक्षकाः स्वल्पाश्चौरास्तत शताधिकाः ।  
किं कार्यं प्राणनाशः स्याद्धनहेतोर्न तद्वरम् ॥२५॥  
मत्वैवं तु नृगः प्राहृ गृह्णन्त्वेतत्तु पुष्कलम् ।  
आत्मानं रक्षयेत् प्राज्ञो धनैर्दारैस्तथार्जवैः ll२६ll  
यद्यप्यस्मि नृपश्चाहं मया दण्ड्या इमे खला: ।  
तथापि नास्ति सैन्यं मे वने पर्याप्तमेव यत् \|\|२७\|\|  
प्राणग्लहे प्राणहानौ नास्ति चिन्ता यतो नृपः ।  
किन्तु मोक्षकरी यात्रा न मे स्यादिति हानितः li२८॥  
द्रव्यं दत्वा च गन्तव्यं यात्रां कृत्वा ततः पुनः ।  
मार्गयित्वा च तान् सर्वान् नाशयिष्ये रणाङ्गणे ॥२९ll  
विचार्यैवं नृगो यावद् भृत्यान् आाज्ञां करोति च ।  
धनं दातुं हि चौरेभ्यस्तावद्राज्ञः शरीरतः ll१.५४५.३०॥  
एका नारी सशस्त्रा वै समुत्पन्नाऽतिरोषिणी ।  
हेतिभिस्तान् सर्वचौरान् जघान लीलया रणे ॥३१॥  
राज्ञा स्वास्थ्यं गतस्तीव्रं ववन्दे तां प्ररक्षणीम् ।  
सा तु शीघ्रं पुना राज्ञो देहे प्रवेशमास्थिता ॥३२॥  
ततो राजा ययौ प्रातर्मार्गं प्रभासकस्य सः ।  
वामदेवमृषिं दृष्ट्वा तपन्तं देविकातटे ॥३३॥  
विशश्राम क्षणं मध्याह्ने च गुरुत्तमम् ।  
वामदेवं च पप्रच्छ का कन्याऽऽसीच्छरीरजा ॥३४॥  
वामदेवः समाधिं च कृत्वा ज्ञात्वा स्व पूर्वजम् ।  
पुण्यं नृपं समुवाच पूर्वं तं शूद्रकोऽभवः ॥३५॥  
श्रावणस्य कृता शुक्ला त्वेकादशी तथा त्वया ।  
उपोषिता द्वादशी च तत्पुण्यं त्वयि संस्थितम् ॥३६॥  
पुण्यरूपा तु सा कन्या तिथिद्वयस्वरूपिणी ।  
कन्या चैकादशी सा च हेतयो द्वादशी तिथिः ॥३७॥  
ताभ्यां चौराः शत्रवस्ते हतास्तीर्थव्रतस्य ते ।  
एवं वात्र परत्राऽऽद्यं कृतं पुण्यं प्रयाति हि ॥३८॥  
सखा पुण्यं चात्मनि स्थं सह्रायं सर्वदाऽस्ति तत् ॥
तस्मात्तीर्थं व्रतं दानं कर्तव्यं मानवे भवे ॥३९॥  
इत्युक्तो ज्ञातवान् सर्वं नृगस्तुष्टो बभूव ह ।  
वामदेवमृषिं नत्वा सम्पूज्य चोपदा ददौ ॥१.५४५.४०॥  
तत्तीर्थं वामदेवस्य मृगस्यापि प्रकीर्तितम् ।  
सौराष्ट्रे सोमके क्षेत्रे रक्षकं मोक्षदं तथा ॥४१॥  
सोमनाथं प्रसम्पूज्य ययौ हर्म्यं निजं ततः ।  
अथाऽऽसीद् देवशर्माख्यो द्विजः प्रभासतीर्थजः ।४२॥
न्यङ्कुमत्यास्तीरे वासं चकार स च निर्धनः ।  
धनार्थे ग्राममुत्सृज्य चौर्यं कार्यं चकार सः ॥४३॥  
तस्य पुत्रोऽभवन्नाम्ना दुःसहश्चौर एव सः ।  
व्यसनोपरतोऽरण्ये जीर्णदेवालये वसन् \|\|४४\|\|  
चौर्यं चकार देवस्य दीपं प्रज्वाल्य वै तदा ।  
जनैर्भृशं ताडितश्च मृतोऽभूच्च शिवालये \|\|४५\|\|  
गान्धारविषये राजा ख्यातो नाम्ना तु दुर्मुखः ।  
प्रजोपद्रवकृन्मूर्खो धर्मकार्यबहिष्कृतः ॥४६॥  
शिवालयस्य संस्काराच्छिवभक्तोऽभवद्धि सः ।  
पुष्पस्रग्धूपनैवेद्यगन्धादिभिः शिवं सदा \|\|४७\]\]  
अन्यांश्चाप्यर्चयत्येव सुरान् दीपप्रदानकैः ।  
यत्र यत्राश्रमे दैवे प्रयात्येव स पाथैिवः ॥४८॥  
दीपदानं करोत्येव देवालयेषु सर्वदा ।  
एकदा स च तीर्थेषु विचरन् रैवताचले ॥४९॥  
सोमनाथं समायातः सिंहारण्ये तु मार्गगः ।  
न्यङ्कुमत्यास्तटे प्राप निधनं कालयोगतः ॥१.५४५.५०॥  
दीपदानस्य च पूजायाश्च फलेन दुर्मुखः ।  
विश्रवसः सुतः सोऽभूत् कुबेरो यक्षराडिति ॥५१॥  
कुबेरस्तु ततो जातिस्मरः प्रभासमाययौ ।  
यत्र पूर्वं मृतस्त्वासीन्यङ्कुमत्यास्तटे हि सः ॥५२॥  
तत्र शम्भुं प्रतिष्ठाप्य मन्दिरं निर्ममे हि सः ।  
तत्तीर्थे तु निजाख्यादियुतं कुबेरशङ्करम् ॥५३॥  
कृतवाँश्च शिवं तत्र तुष्टाव शुभ्रमानसः ।  
शङ्करश्च कुबेराय वरदानत्रयं ददौ ॥५४॥  
सख्यं धनाधिपत्यं च दिक्पालत्वं दिवौकसाम् ।  
कुबेरेशं तत्र गत्वा भक्त्या यः पूजयिष्यति ॥५५॥  
तद्गृहे सप्तपुरुषावधि लक्ष्मी निवत्स्यति ॥
अथ कैवर्तको मत्स्यघाती स्वारोचिषेऽन्तरे ॥५६॥  
समुद्रस्य तटे जालं जलक्लिन्नं शिवालये ।  
नीत्वा ध्वजस्य दण्डे तज्जाळं दोरकनिर्मितम् ॥५७॥  
स्थापयामास च यथा ध्वजो दृश्येत जालकृत्।  
शोषणाय जलस्यैवं जालध्वजोऽभवद्दिनम् ॥५८॥  
तत्पुण्येन स कैवर्तो जन्मान्तरे तु भूपतिः ।  
सौराष्ट्रे कुङ्कुमवापीक्षेत्रे क्रतुध्वजाभिधः ll५९l।  
राजाऽभवत् प्रतापी च लोमशस्याऽऽश्रमे सदा ।  
ओं नमः श्रीकृष्णनारायणायेति जपन् सदा ॥१.५४५.६०॥  
परमो वैष्णवो जात: शङ्करस्य प्रसादतः ।  
जातिस्मरः प्रददौ च प्रभासे सोमनाथके ॥६१॥  
ध्वजां शुभ्रां महादीर्घां प्रतिवर्षे ततो ददौ ।  
दशवर्षसहस्राणि राज्यं चकार भूपतिः ॥६२॥  
अश्वपट्टसरोमध्ये कृष्णनारायणालयम् ।  
जीर्णे तन्नूतनं राजा कारयामास श्रृङ्गवत् ॥६३॥  
ततो दिव्यविमानेन ययौ वैकुण्ठमेव सः ।  
पठनाच्छ्रवणाच्चास्य भवेन्मोक्षपदं ध्रुवम् ॥६४॥  
देवकुलं शुभं क्षेत्रं प्रभासे वर्तते तथा ।  
ऋषितोया नदी रम्या मिमिळुर्यत्र देवताः ॥६५॥
ऋषिभिः प्रार्थिताश्चानावृष्टिकाले तु सत्रके ।  
तर्षिता बहुयज्ञैश्च वृष्टिर्जाताऽतिशोभना ॥६६॥  
देवतानामृषीणां च कुळानां समवायतः ।  
ऋषिकुलाख्यसुसरिद्वरा तीर्थं हि पावनम् ॥६७॥  
व्याघ्रारण्ये ऋषयस्तु न्यवसन् ये पुरा युगे ।  
ब्रह्माणं त्वेकदा द्रष्टुं सत्यलोकं ययुर्हि ते ॥६८॥  
तुष्टुवुर्विविधैः स्तोत्रैर्ब्रह्माणं कमलोद्धवम् ।  
ब्रह्मा तुष्टोऽवदत् सर्वान् वृणुध्वं मानसेप्सितम् ॥६९॥  
ऋषयस्ते तदा प्राहुः स्नानसन्ध्यादि कर्म यत् ।  
सामुद्रेण सलिलेन त्वनन्तपुण्यदायकम् \|\|१.५४५.७०\|\|  
जलपाने चातिथीनां सत्कारादौ च भूजलम् ।  
कूपादीनां भवत्येव वसामो यत्र नित्यदा ॥७१॥  
तस्मान्नद्यस्त्वया ब्रह्मन् प्रेषयितव्या क्ष्मां प्रति ।  
मिष्टानि हि जलान्यासां क्रियार्हाँणि प्रभासके ॥७२॥  
प्राप्स्यामो येन च यथा तथा कुरु पितामह!  
अभिषेकाय नो देहि नदीं पुण्यां पितामह ॥७३॥  
वीक्षां चक्रे तदा ब्रह्मा कर्तव्यार्थं विचिन्त्य च ।  
निम्नगा आाह्वयामास गङ्गां यमीं सरस्वतीम् ॥७४॥  
चन्द्रभागां तथा रेवां सरयूं गण्डकीं तथा ।  
तापीं गोदावरीं शिप्रां कावेरीं देविकां तथा ॥७५॥  
चर्मण्वतीं च माहेन्द्रीं भद्रां शत्रुजितां तथा ।  
मूर्तिमत्यश्च ताः सर्वाः स्थिता वै ब्रह्मणः पुरः ॥७६॥
ब्रह्मणा च कृता दृष्टिः कमण्डलुं प्रति तदा ।  
ताश्च भावं परिज्ञाय विविशुस्तत्कमण्डलुम् ॥७७॥  
तास्तु तेभ्यो मुनिभ्यश्च दत्ता नेतुं भुवं प्रति ।  
तोयरूपाः कमण्डलुजलस्था हि सरिद्वराः ॥७८l।  
तदानीं सा ऋषितोया सर्वसरिन्मयी शुभा ।  
ऋषितोयानामनदी सौराष्ट्रे समजायत ।ll७९\|\|  
देवदारुवने यत्र जलं कमण्डलोः पुरा ।  
सन्यस्तमृषिभिस्तत्र नदी सा सम्बभूव ह ll१.५४५.८०ll  
समुद्रं प्रापिता सा हि सौभाग्याद्यैर्विवर्धिता ।  
मूलचण्डीशतीर्थे सा प्रपूर्वाभिमुखी ततः ॥८१॥  
भुक्तिमुक्तिप्रदा रम्या कथिता शङ्करेण वै ।  
पार्वत्यै सा मया लक्ष्मि! कथिता ते समासतः ॥l८२\|\|  
इतिश्रीलक्ष्मीनारायणीयसंहितायां प्रथमे कृतयुगसन्तानेऽगस्त्याश्रमस्य आतापीवातापील्वलविनाशस्य वामदेवनृगकुबेरतीर्थानां क्रतुध्वजमोक्षस्य देवकुलऋषितोयादितीथीनां सोपाख्यानवर्णननामा पञ्चचत्वारिंशदधिकपञ्चशततमोऽध्यायः ॥ ५४५ ॥  
    
    
