+++
title = "२११"

+++
श्रीलक्ष्मीरुवाच-  
अग्नयो वै ब्रह्ममुखा ब्रह्मांशा यज्ञदेवताः ।  
कदा कस्मात्समुत्पन्नास्तत्कथां श्रावय प्रभो ॥१ ॥
श्रीनारायण उवाच-  
उष्णस्पर्शवतश्चाग्नेः कार्यात्मकस्य कारणम् ।  
देवः स चेतनो वह्निर्ब्रह्मणो मानसः सुतः ॥२ ॥
अग्न्यभिमानिदेवः सः तस्मात् स्वाहा व्यजायत ।  
पावकः पवमानश्च शुचिश्चेति त्रयः सुताः ॥३ ॥
सौरः शुचिर्भवत्येव पावका वैद्युता मताः ।  
श्राद्धे वह्निः पवमानस्तत्सुतः कव्यवाहनः .॥४ ॥
पावकस्य सुपुत्रोऽभूत् सहरक्षाभिधस्तथा ।  
शुचेः पुत्रो हव्यवाहो देवानां भोजनप्रदः ॥५ ॥
पितॄणां कव्यवाहश्चाऽसुराणां सहरक्षकः ।  
एतेषां पुत्रपौत्राश्च चत्वारिंशत्तथा नव ॥६ ॥
वैद्युतस्य ब्रह्मौदनस्तत्सुतो भरताह्वयः ।  
तस्य वैश्वानरवह्निस्तस्य काव्यो ह्यपां रसः ॥७ ॥
पुष्करोदधिमथनादथर्वाऽग्निरजायत ।  
तस्य सुतश्च दध्यङ्गो बोध्यो वै वह्निमण्डले ॥८ ॥
अथर्वा च भृगुः प्रोक्तोऽङ्गिराश्चाऽथर्वणः सुतः ।  
अतश्च भार्गवोंऽगिरा लौकिकाग्निः प्रकथ्यते ॥९ ॥
पवमानस्तु निर्मथ्यो गार्हपत्योऽपि नामतः ।  
तस्य पुत्रद्वयं शंस्यः शुक्रश्चेति प्रनामतः ॥1.211.१ ०॥
शंस्यस्त्वाहवनीयोऽग्निर्यो हव्यवाट् क्रियात्मकः ।  
तथा सभ्याऽवसथ्यौ द्वौ शंस्यस्याऽग्नेः सुतौ मतौ ॥११ ॥
शंस्यस्तु षोडशनदीश्चकमे प्रमदावराः ।  
कावेरीं कृष्णवेणीं च नर्मदां यमुनां तथा ॥१ २॥
गोदावरीं वितस्तां च चन्द्रभागामिरावतीम् ।  
विपाशां कौशिकीं चैव शतद्रुं सरयूं तथा ॥१३ ॥
सीतां सरस्वतीं चैव ह्रादिनीं पावनीं च ताः ।  
तासूत्पन्ना ह्यग्नयो ये धिष्णयस्ते प्रकीर्तिताः ॥१४॥
ऋतुः प्रवाहणोग्नीध्रः सम्राडग्निः कृशानुकः ।  
सम्राडग्नयस्त्वष्टौ च पर्षन्नाम्ना नभस्तथा ॥१५॥
वसुश्च हव्यसूर्यश्च विश्वस्यायश्च पञ्चमः ।  
ऋतुधामाऽजैकपाच्चाऽहिर्बुध्नश्चेति ते स्मृताः ॥१६ ॥
शंस्यसुता ह्युपस्थेया विहरणीयास्तत्सुताः ।  
अष्टौ विहरणीयाः स्युः शान्तिः प्रचेताः सत्यकः ॥१७॥
विश्वदेवश्चाऽवक्षुश्च ह्यच्छावाक उशीरकः ।  
व्यरत्निश्चेति ते बोध्याः यज्ञे सवनसङ्क्रमात् ॥१८॥
अपां गर्भे पावकोऽवभृथस्तस्य च हृच्छ्रयः ।  
जाठरस्य सुतो मन्युस्तस्य घोरसंवर्तकः ॥१ ९॥
समुद्रे स वडवाख्यस्तत्सुतः सहरक्षक ।  
तस्य क्षामस्तस्य क्रव्यादोऽग्निः पावकवंशजाः ॥1.211.२०॥
शुचेश्चारणेयवह्निरायुर्नामा स उच्यते ।  
तस्य महिमान् पुत्रश्च तस्य शावान्सुतो मतः ॥२ १ ॥
तस्यापि सवनः पुत्रस्तस्याप्यद्भुत उच्यते ।  
अद्भुतस्य विविचिश्च तस्याऽर्कः सुत उच्यते ॥२२॥
अर्कस्याऽनीकवान् वासृजवाश्च रक्षोहा तथा ।  
पितृकृत् तथा सुरभिः रुक्मवाँश्चेति वह्नयः ॥२३॥
मन्वन्तरेषु सर्वेषु भवन्ति जातवेदसः ।  
प्रजानां पतयः सर्वे ज्योतिष्मन्तश्च ते स्मृताः ॥२४॥
इति ते कथिता लक्ष्मि वह्नयो मुख्यनामतः ।  
होमाद्यैः फलदाः सर्वे मन्त्रसिद्धिकराः सदा ॥२५॥
इतिश्रीलक्ष्मीनारायणीयसंहितायां प्रथमे कृतयुगसन्ताने वह्निवंशवर्णनं नामैकादशाधिकद्विशततमोऽध्यायः ॥२ १ १॥
    
