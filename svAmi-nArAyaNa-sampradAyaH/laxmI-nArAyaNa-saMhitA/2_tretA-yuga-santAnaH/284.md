+++
title = "२८४"

+++
श्रीकृष्ण उवाच-  
शृणु राधे! राशियानादिकदेशोद्भवा अपि ।  
कृष्णकान्ताः कन्यकाश्चारुरुहुर्यद् विमानकम् ॥१ ॥
शिबिदेवो नृपः कन्याशतेन सह वै तदा ।  
आरुरोह विमानं स्वं कुटुम्बादिसमन्वितः ॥२ ॥
थर्कूटस्थो महाराजः पञ्चाशत्कन्यकान्वितः ।  
आरुरोह विमानं स्वं वरयात्रार्थमुत्सुकः ॥३ ॥
वीरजारो महाराजः शतकन्यासमन्वितः ।  
आरुरोह विमानं स्वं वरयात्रार्थमुत्सुकः ॥४ ॥
शक्त्यक्षिक्ष्मापतिश्चापि षष्टिकन्यासमन्वितः ।  
एकाधिकशतपिशाचिनीकन्यायुतस्तथा ॥५ ॥
आरुरोह विमानं स्वं वरयात्रार्थमुत्सुकः ।  
कालिमाशनृपकन्याः शते द्वे च विमानकम् ॥६ ॥
पितृभ्यां सहिताः सर्वाश्चारुरुहुर्विभूषिताः ।  
अनादिश्रीकृष्णनारायणस्तदा च राधिकाम् ॥७ ॥
माणिक्यां श्रीं रमां लक्ष्मीं पद्मजां च विमानके ।  
अम्बां हासां सद्गुणां मञ्जुलां चापि विमानके ॥८ ॥
पराविद्यादिकाश्चापि चत्वारिंशत् शतं तथा ।  
न्यषादयद् विमाने वै सर्वशृङ्गारपूर्वकम् ॥९ ॥
उरलकेतुको राजा त्रिंशत्कन्यासमन्वितः ।  
विमानं सुभगं चाध्यरोहद् यात्रार्थमुत्तमम् ॥2.284.१० ॥
क्रथको नृपतिः पञ्चकन्यायुतो विमानकम् ।  
आरुरोह तथा सौम्यो काशीयात्रार्थमुत्तमम् ॥११ ॥
पृथुराजस्तदा नैजं विमानं चारुरोह वै ।  
विंशतिकन्यकाभिश्च सहितो यात्रिकोत्तमः ॥१ २॥
उष्ट्रालस्य दशकन्या आरुरुहुर्विमानकम् ।  
हङ्कारनृपतिः कन्यापञ्चकेन समन्वितः ।  
आरुरोह विमानं च काशीयात्रार्थमेव सः ॥१ ३॥
जयकाष्ठलनृपतिः पञ्चकन्यासमन्वितः ।  
आरुरोह विमानं च काशीयात्राकृते तदा ॥१४॥
तीराणनृपतिः कन्याषट्केनापि समन्वितः ।  
आरुरोह विमानं च काशीयात्रार्थमेव तु ॥१५॥
आल्वीनरः पञ्चकन्यायुतो विमानमुत्तमम् ।  
आरुरोह काशीयात्राकृते कुटुम्बवाँस्तथा ॥१६॥
जीनवर्द्धिनृपः सप्तकन्यायुतो विमानकम् ।  
आरुरोह काशीयात्राकृते तत्र समुत्सुकः ॥१७॥
अनाथविप्रस्तत्रैककन्यया सह वै तथा ।  
आरुरोह विमानं च रथयात्राकृते तदा ॥१८॥
राक्षसेभ्यो मोचिता या प्रकीर्णकास्तु कन्यकाः ।  
आरुरुहुर्विमानानि शते द्वे च सहस्रकम् ॥१ ९॥
अल्पकेतुर्नृपः सप्तकन्याभिश्च विमानकम् ।  
जयकृष्णवराजर्षिश्चैककन्यायुतस्तथा ॥2.284.२०॥
समारुरुहतुश्चैकं विमानं वरयात्रिकम् ।  
परीशानो नृपश्चैकविंशतिकन्यकायुतः ॥२ १ ॥
आरुरोह विमानं च सर्वशृङ्गारसम्भृतम् ।  
इन्दुरायो नृपः कन्याद्वययुक्तो विमानकम् ॥२२॥
आरुरोहातिसंहृष्टः सर्वशृङ्गारसम्भृतम् ।  
मुद्राण्डो नृपतिः पञ्चदशकन्यासमन्वितः ॥२३ ॥
आरुरोह विमानं च योगयात्राकृते तदा ।  
गण्डराजो नवकन्यायुतो विमानमुत्तमम् ॥२४॥
आरुरोह समृद्धं च काशीयात्रार्थमित्यपि ।  
लीनोर्णनृपतिः कन्याचतुष्टयसमन्वितः ॥२५॥
आरुरोह विमानं च कृष्णयात्रार्थमुत्सुकः ।  
वृहच्छराख्यो नृपतिश्चैकादशसुतायुतः ॥२६॥
आरुरोह विमानं च योगयात्राकृते तदा ।  
बललीनो नृपश्चत्वारिंशत्कन्यासमन्वितः ॥२७॥
स्मृद्धं नैजं विमानं चाध्यारुरोह विभूषितम् ।  
वरसिंहो नृपः कन्यापञ्चकेन समन्वितः ॥२८॥
आरुरोह विमानं च काशीयात्राकृते तदा ।  
रायगामलभूपश्च पञ्चकन्यायुतस्तदा ॥२९॥
आरुरोह विमानं चाऽपरकन्यात्रयाऽन्वितः ।  
स्मृद्धं राज्ञीद्वयं चाप्यारुरोह च विमानकम् ॥2.284.३ ० ॥
फेनतन्तुनृपः कन्याद्वययुक्तो विमानकम् ।  
आरुरोह तदा स्मृद्धं काशीयात्रार्थमेव ह ॥३१ ॥
स्तोकहोमनृपश्चैककन्यायुक्तो विमानकम् ।  
आरुरोह समृद्धं च काशीयात्राकृते तदा ॥३२ ॥
काष्ठयाननृपस्याऽपि कन्यैका जनकान्विता ।  
आरुरोह विमानं च सुस्मृद्धं योगयात्रिकम् ॥३३ ॥
कोलकक्ष्मापतेः कन्या चैका तदा विमानकम् ।  
आरुरोह सुसमृद्धं काशीयात्राकृते तदा ॥३ ४॥
इत्येवं राधिके गौर्यः कृष्णकान्तार्थमेव ताः ।  
उत्सुकाः कृतशृङ्गारा विभूषिता मुदं ययुः ॥३५ ॥
दिनमानार्कनृपतिः कन्याद्वयसमन्वितः ।  
आरुरोह विमानं स्वं योगयात्राप्रसिद्धये ॥३६ ॥
रायकिन्नरराजश्च सर्वस्मृद्धे विमानके ।  
आरुरोहैकपञ्चाशत्कन्याभिः स्मृद्धिशोभनः ॥३७ ॥
रायरोकीश्वरो राजा चैकविंशतिकन्यकाः ।  
आदाय स्वविमानं च समारुरोह वै तदा ॥३८ ॥
रायरणजिद्भूपश्च विंशतिकन्यकायुतः ।  
आरुरोह विमानं स्वं स्मृद्धं यात्रार्थमुत्तमम् ॥३९ ॥
रायवाकक्षको राजा कन्यात्रयसमन्वितः ।  
आरुरोह विमानं स्वं दिव्ययात्रार्थमेव ह ॥2.284.४० ॥
रायमारीशभूपश्च कन्यात्रयसमन्वितः ।  
आरुरोह विमानं स्वं स्मृद्धं यात्रार्थमेव च ॥४१ ॥
रायबलेश्वरो राजा कन्यात्रयसमन्वितः ।  
आरुरोह विमानं स्वं काशीयात्रार्थमुत्सुकः ॥४२॥
रायलम्बारभूपश्च कन्याषट्कयुतस्तदा ।  
आरुरोह विमानं च स्मृद्धं यात्राकृते तदा ॥४३ ॥
रायनवार्कभूपश्च कन्यकासप्तकाऽन्वितः ।  
आरुरोह विमानं स्वं स्मृद्धं यात्राकृते तदा ॥४४॥
रायहुण्डेशभूपश्च नवकन्यासमन्वितः ।  
आरुरोह विमानं च सर्वस्मृद्धिभृतं ततो ॥४५ ॥
रायकूपेशभूपश्च ह्येककन्यासमन्वितः ।  
आरुरोह विमानं च काशीयात्रार्थमित्यथ ॥४६ ॥
कालीमण्डलीनभूपश्चतसृकन्यकायुतः ।  
आरुरोह विमानं च स्मृद्धं यात्रार्थमुत्तमम् ॥४७ ॥
वनजेलेशभूपश्च पञ्चकन्यासमन्वितः ।  
समारुरोह च तदा विमानं शोभनं स्वयम् ॥४८ ॥
पारावारपिबक्ष्मेशः कन्यात्रयसमन्वितः ।  
आरुरोह विमानं च सर्वस्मृद्धिभृतं तदा ॥४९ ॥
अथ कोटीश्वरो राजा कन्याद्वयसमन्वितः ।  
आरुरोह विमानं च सर्वस्मृद्धं तदा शुभम् ॥2.284.५० ॥
श्रीसतीशनृपकन्यास्तिस्रः पित्रा समं तदा ।  
आरुरुहुर्विमानं च स्मृद्धं यात्रार्थकं शुभम् ॥५१ ॥
त्रेताकर्कशराजश्च सप्तकन्यासमन्वितः ।  
आरुरोह विमानं च स्मृद्धं यात्राकृते तदा ॥५२॥
आण्डजरानृपश्चापि चतुःकन्यासमन्वितः ।  
काशीयात्राकृते नैजं विमानं चारुरोह च ॥५३ ॥
बाल्यरजोनृपश्चैककन्यायुक्तो विमानकम् ।  
आरुरोह तदा स्मृद्धं कृष्णयात्राकृते शुभम् ॥५४॥
रायसोमनभूपश्च कन्यात्रयसमन्वितः ।  
आरुरोह विमानं च कृष्णयात्राकृते तदा ॥५५॥
उरुगवाक्षनृपतिः कन्याद्वयसमन्वितः ।  
आरुरोह विमानं स्वं स्मृद्धं यात्राकृते तदा ॥५६ ॥
पराङव्रतस्तथा भूपः कन्याद्वयसमन्वितः ।  
आरुरोह विमानं च काशीयात्राकृते तदा ॥५७॥
ईशानपानराजा च स्मृद्धं निजं विमानकम् ।  
आरुरोह चैकचत्वारिंशत्कन्यासमन्वितः ॥५८॥
राजा रायपतिर्भूपः रमृद्धं निजं विमानकम् ।  
त्रयस्त्रिंशत्सुताभिश्च सहारुरोह यात्रिकम् ॥५९॥
राजारायनृपस्यापि भगिनी स्वविमानकम् ।  
कृष्णनारायणपत्नी समारुरोह कन्यका ॥2.284.६ ० ॥
मङ्गला ललिता रेवा भार्गवी च सरस्वती ।  
रमा गङ्गा दया भक्तिर्मुक्तिश्चैकादशी रतिः ॥६ १ ॥
कामदुघा च तुलसी कमला विरजा सती ।  
मूर्तिश्च गोमती स्वर्णरेखा जया च नन्दिनी ॥६२॥
वनिता मोहिनी दोला पुष्पा प्रीतिः कलावती ।  
माधवी बदरी चम्पा कुशला च मनुर्मणिः ॥६३ ॥
शान्तिः शान्ता रमा हैमी ऊर्जा विमानमास्थिताः ।  
लोमशेन शमं अन्याश्चापि विभूषिताः ॥६४॥
उक्तानां चापि सर्वासां सख्यश्चाप्यर्बुदा हि ताः ।  
विभूषिता हि कौबेर्यो माहेन्द्र्यो यमकन्यकाः ॥६५॥
वायव्यो वैश्वकर्म्यश्च वार्क्ष्यो रौद्र्यश्च वह्निजाः ।  
श्रावण्यश्चापि खानिज्यः सांवत्सर्यश्च गोपिकाः ॥६६॥
प्राचीन्यश्च पिशङ्गिन्यो राशियान्यः समुष्ट्रिकाः ।  
रोमायन्यश्च पारश्यो धैवर्यः किन्नरीगणाः ॥६७॥
अमर्यश्च तथा गौर्यः पर्यो हारितिकास्तथा ।  
आब्रिक्त्यश्चापि पाताल्यः स्वर्ग्यश्चाप्सरसस्तथा ॥६८॥
ब्रह्मसरसौ गान्धर्व्योऽर्बुदकन्याश्च भूषिताः ।  
लोमशेन समं स्वस्वपित्रा समं विमानकम् ॥६९ ॥
आरुरुहुः स्वं स्वमर्घ्यं स्मृद्धं सामग्रिकाऽन्वितम् ।  
इत्येवं राधिके कृष्णकान्ताः सज्जास्तदाऽभवन् ॥2.284.७० ॥
अथाऽन्ये कृष्णयात्रायामागता महीमानकाः ।  
हेमशालायनाद्याश्चर्षयः सेदुर्विमानकम् ॥७१ ॥
चक्रवाक्युर्वशी चापि हनुमान् समगस्त्यकः ।  
मङ्कणकाद्याः ऋषयो देवायतनकोऽपि च ॥७२॥
मेषायनाद्याः ऋषयो मुनिर्लालासनः प्रधीः ।  
पञ्चसाहस्रसन्तश्च तथा वृकायनादयः ॥७३ ॥
यवक्रीतादयश्चापि श्वेतव्यासादयस्तथा ।  
सनत्कुमारप्रभृतयो निषेदुश्च विमानकम् ॥७४॥
तुषितश्च हारितश्च दिविमानायनादिकाः ।  
कुशला योगिनी चापि साङ्ख्ययोगिन इत्यपि ।  
शावदीना महाकाली वारिनरश्च क्षेत्रपः ॥७५॥
आर्यायनाद्याः ऋषयो द्वारपो ब्रह्मनादकः ।  
वशिष्टाद्याः ऋषयश्च वालखिल्यादिकास्तथा ।  
आरुरुहुर्विमानानि कृष्णयात्राकृते तदा ॥७६॥
राधिके! चाऽक्षरमुक्ता मुक्तान्यश्च समन्ततः ।  
अवताराः समस्ताश्चाऽवतारिण्यस्तथा तदा ॥७७॥
आरुरुहुर्विमानानि सर्वशृङ्गारभूषिताः ।  
पार्षदा धामगाः सर्वे तथा वैकुण्ठवासिनः ॥७८॥
वासुदेवादयश्चापि भूमा विष्णुर्विराजकः ।  
सात्त्विका मुनयश्चापि सिद्धाश्च साधवस्तथा ॥७९॥
आरुरुहुर्विमानानि सुस्मृद्धानि विभूषिताः ।  
पितरस्त्वर्यमाद्याश्च लोकपाला दिशां प्रपाः ॥2.284.८०॥
आदित्या वसवश्चापि कुमारावश्विनौ तथा ।  
आरुरुहुर्विमानानि कृष्णयात्राकृते तदा ॥८ १ ॥
मरुतः सिद्धयश्चापि निधयश्च ग्रहाः शुभाः ।  
सूर्याचन्द्रौ सप्तर्षयो ध्रुवौ च मातरो दिशः ॥८२ ॥
कामदेवो मनवश्च कलाश्च तिथयस्तथा ।  
तत्त्वानि भानि च गुणास्तीर्थानि सरितो नदाः ॥८३ ॥
ब्रह्मचारा न्यासवन्तो दिव्यदेवाख्यपादपाः ।  
कल्पवल्ल्यः कल्पशिला गृहदेवादयस्तथा ॥८४॥
देवालयास्तथा चैत्याश्चारुरुहुर्विमानकम् ।  
नागाः सर्पाश्च दैत्याश्च दानवा राक्षसास्तथा ॥८५॥
सूताश्च मागधाश्चापि बन्दिनश्चारणास्तथा ।  
विप्राश्च पण्डिताश्चापि किम्पुंसः किन्नरास्तथा ॥८६॥
गान्धर्वाः कथकाश्चापि दासा दास्यश्च कोटिशः ।  
आरुरुहुर्विमानानि सर्वशृङ्गारशोभनाः ॥८७॥
शिल्पिनः स्वर्णकाराश्च धनाढ्या मखिनस्तथा ।  
गुरवो लोमशोक्ताश्च सर्वा कुङ्कुमवापिका ॥८८॥
आरुरुहुर्विमानानि प्रोद्वाहः कृष्णयोरिति ।  
मही तत्र समायाता संस्मृता मेदिनी स्वयम् ॥८९॥
ऋतवश्च समायाता धर्मदेवः स्वयं स्मृताः ।  
नरश्चापि समायातो बदरीवनतस्तदा ॥2.284.९० ॥
पीठिका च समायाता देवी त्वक्षरवासिनी ।  
मर्दनानि सुमूर्तानि द्रवाणि चाध्यरोहयन् ॥९१ ॥
मण्डपाख्यस्तथा मुक्तः समायातः स्मृतस्तदा ।  
माणिक्यस्तम्भ एवापि श्रीकृष्णाग्रे समाययौ ॥९२॥
सुदर्शनं तथा चक्रं क्षेत्ररक्षाकरो हरः ।  
श्रीहरेः सन्निधौ नत्वा कृतमानाः शुभासने ॥९३ ॥
निषेदुस्ते ततः श्रीमद्गोपालकृष्णकः पिता ।  
नवैतान् कुङ्कुमवापीक्षेत्ररक्षार्थमाह च ॥९४॥
रक्षन्तु क्षेत्रमेतद्वै वयं यामो वराणसीम् ।  
इत्युक्त्वा योग्यसामग्रीर्हेतींश्च पारितोषिकम् ॥९५ ॥
दत्वा सज्जं प्रचकार विमानं सूर्यवर्चुलम् ।  
शृङ्गारितं बालकृष्णं भ्रातॄन् भगवदादिकान् ॥०१६ ॥
भ्रातृपत्नीस्तथा पितृवर्गानाबालवृद्धकान् ।  
कुटुम्बिनो जनान् सम्बन्धिनः सर्वान् विमानके ॥९७॥
नरनारीवर्गसम्बन्धिनः परम्परागतान् ।  
न्यषादयद्विमानेषु जयनादानकारयत् ॥९८॥
दुन्दुभयोऽप्यवाद्यन्त यात्राप्रस्थानसूचकाः ।  
व्यङ्गुलानां शुभशब्दाः सर्वश्रवणयोगदाः ॥९९॥
अभवँश्च तदा गान्धर्वाणां वाद्यनिनादकाः ।  
तूपशब्दा मेघवच्चाऽभवन् यात्राप्रयाणके ॥2.284.१० ०॥
अनादिश्रीकृष्णनारायणो विजयतेतमाम् ।  
इत्युवाच तदा वाणी दिव्या व्योमविहारिणी ॥१०१ ॥
पुष्पाक्षतादिमाङ्गल्यैर्वर्धितं देविकादिभिः ।  
बालकृष्णविमानं च पूर्वाशां गतिमाचरत् ॥१ ०२॥
गीतिकानादितान्येव विमानानि तदाऽम्बरे ।  
सहर्षजनशोभानि तत्पश्चाद् गतिमाचरन् ॥१०३ ॥
इत्येवं राधिके चाग्रे ययौ विमानवाहिनी ।  
कृष्णयात्रात्मिका शीघ्रं स्वर्गं यातीव शोभते ॥१ ०४॥
मुदं ममौ न हृदये प्रत्येकस्य च देहिनः ।  
उज्जगाम महानन्दः प्रोद्वाहः कृष्णयोरिति ॥१०५॥
मरुदेशं समुल्लङ्घ्य कोशलान् मध्यदेशकान् ।  
प्रयागं च समुल्लङ्घ्य वाहिनी काशिकां ययौ ॥१ ०६॥
कृष्णयानीं गर्जमानो सहस्रचन्द्रसदृशीम् ।  
विमानरूपिणीं वीक्ष्य शिवेश्वरोऽतिहर्षितः ॥१ ०७॥
काशीवासाः प्रजाश्चापि समुत्सुका ययुः प्रति ।  
वदन्त्यो राधिके! यामः प्रोद्वाहः कृप्णयोरिति ॥१ ०८॥
इतिश्रीलक्ष्मीनारायणीयसंहितायां द्वितीये त्रेतासन्ताने महीमानानां राज्ञां कन्यकादीनामृषीणां च विमानेष्वारोहणं, कृष्णयान्याः काशीं प्रतिगमनं चेत्यादिनिरूपणनामा  
चतुरशीत्यधिकद्विशततमोऽध्यायः ॥२८४ ॥
    
