+++
title = "२१२"

+++
श्रीकृष्ण उवाच-  
राधिकेऽथ ततः श्रीमद्बालकृष्णः प्रभुः स्वयम् ।  
दुग्धं पपौ भोजनं च चकार सकुटुम्बकः ॥१ ॥
तावत् पूजां महाराज्ञी कर्तुं कन्यायुताऽऽययौ ।  
तिस्रः कन्या वरमालां ददुः कण्ठे हरेस्तदा ॥२ ॥
कृतकृत्या अभवँस्ता राज्ञी मेने सुभाग्यकम् ।  
राजा कोटिसुवर्णानि प्रददौ हरये तदा ॥३ ॥
प्रजा महोत्सवं चक्रे पूजनं च हरेस्ततः ।  
पूजां लब्ध्वा द्रुतं कृष्णो विमानं चाध्यरोहयत् ॥४ ॥
सर्वान् स्वयं चारुरोह राजा सैन्येन वै तदा ।  
विदायमानं सम्मानं व्याकरोद् वादकैस्तथा ॥५ ॥
स्वयं विमानमारुह्य सर्षिस्तदाऽम्बरेऽभवत् ।  
देशान् राज्ये सुयुक्ताँश्च वीक्ष्य हरिर्नृपान्वितः ॥६ ॥
साधुद्वीपं ततो वीक्ष्य हट्टासनाब्धिमाप्य च ।  
उल्लङ्घ्य शीघ्रमेवाऽऽपाऽध्वरभूमिं निशामुखे ॥७ ॥
भोजनं मधुरं चक्रे विशश्राम सुखोषितः ।  
तिस्रः कन्या हरेः सेवां चक्रिरे शयने तदा ॥८ ॥
प्रातस्तूर्यनिनादैश्च माङ्गलिकस्तवैस्तथा ।  
गीतिभिर्ब्रह्मपत्नीनां प्रबुबोध महाप्रभुः ॥९ ॥
कृतस्नानादिकस्तूर्णं प्रपूज्य पितरौ गुरून् ।  
यज्ञभूमौ हरिस्तूर्णं तत्राजगाम सान्वयः ॥2.212.१ ०॥
एकादश्यां प्रगे विप्रा मुनयोऽपि महर्षयः ।  
साधवः कर्मठाश्चान्ये यज्ञमण्डपमाययुः ॥११ ॥
देवाद्याः स्थानभोक्तारः सर्वे स्वस्थानमाययुः ।  
निषेदुर्वह्नयः कुण्डमध्ये मूर्ता यथोचितम् ॥१२॥
स्वस्तिवाचोऽभवँस्तत्र पुण्याहवचनानि च ।  
प्रोक्षणान्युद्बोधनानि पूजनान्यभवन् क्रमात् ॥१३॥
हवनानि तर्पणानि यथानित्यं तथाऽभवन् ।  
अन्तिमं होमकार्यं च परिहारोऽभवत्तथा ॥१४॥
हव्यानां भोजनान्येवाऽभवैँस्तद्व्रतपुष्टये ।  
अनन्नाऽहारमापुस्ते श्रीहरेः करतः सुराः ॥१५॥
तृप्तास्तत्र महातृप्तिं गता हरिप्रसादजाम् ।  
अथ तत्र महाद्रव्यदक्षिणाः स्वर्णरत्नजाः ॥१६॥
कोट्यब्जार्बुदपद्मानां परार्धानां परात्पराः ।  
विप्रेभ्योऽदापयत् कृष्णनारायणश्च राजभिः ॥१७॥
ततः सर्वेऽपि राजानो राज्ञीयुक्ता निजे निजे ।  
कुण्डे चक्रुर्हवनानि पूर्णाहुत्यात्मकानि वै ॥१८॥
अनादिश्रीकृष्णनारायणोऽपि मुख्यकुण्डके ।  
पूर्णाहुतीर्ददौ वह्नौ देवताभ्योऽमृतात्मिकाः ॥१९॥
ततश्चचार भगवान् महापूर्णाहुतिं पराम् ।  
तदा मुक्ता अवतारा ईश्वरा मुनयस्तथा ॥2.212.२०॥
ऋषयो देवताः सर्वा देव्यश्च मानवादयः ।  
काश्यप्यश्च प्रजाः सर्वा मूर्तिमन्तो नराः स्त्रियः ॥२१॥
चरुप्रसादलाभार्थं महापूर्णहवाप्तये ।  
स्थावरा जङ्गमाः सर्वे चोपतस्थुर्हि मण्डपे ॥२२॥
घृतधारासहस्राद्यैस्तृप्यन्ते देवतादयः ।  
वसुधारायुताद्यैश्च तृप्यन्तेऽनन्तसृष्टयः ॥२३ ॥
महापूर्णाहुतिहोमसङ्कल्पोत्तरमेव तु ।  
मृडं वह्निं नमस्कृत्याऽऽज्यं चाधिश्रित्य स्रुक्स्रुवौ ॥२४॥
प्रताप्य दर्भैः सम्मृज्योद्वास्याज्यमभिवीक्ष्य च ।  
संस्कृत्याऽऽज्यं गृहीत्वा श्रीफलं स्रुचि निधाय च ॥२५॥
ताम्बूलं च फलान्यत्र पूगाऽक्षतादिकानि च ।  
धृत्वोपरि च समिधोऽलङ्कृत्य पुष्पचन्दनैः ॥२६॥
पूर्णाहुत्यै नम इति सम्पूज्य हव्यमेव च ।  
धृत्वा कराभ्यां भगवान् राजाद्या यजमानकाः ॥२७॥
स्थिताः प्रणालिकाद्वारा घृतधाराः सहस्रशः ।  
कुण्डमध्ये प्रवहन्त्यविच्छिन्नाश्च तदा मुहुः ॥२८॥
वेदमन्त्रा अभवँश्चोच्चरिता वह्निदेवताः ।  
वह्नेर्ध्यानं तदा चक्रुः साक्षात् स्थितस्य होमिनः ॥२९॥
चतुःशृङ्गं त्रिधा बद्धं द्विमूर्धानं समुज्ज्वलम् ।  
नासाद्वयं च षण्णेत्रं चतुःश्रोत्रं त्रिपादकम् ॥2.212.३ ०॥
सप्तहस्तं दक्षे चतुःकरं वामे त्रिहस्तकम् ।  
स्रुवं स्रुचं तथा शक्तिमक्षमालां च दक्षिणे ॥३ १ ॥
तोमरं व्यजनं चैव घृतपात्रं तु वामके ।  
दधानं सप्तजिह्वं च त्रिर्जिह्वोत्तरकाननम् ॥३२॥
चतुर्जिह्वं दक्षभागे द्विपञ्चाशत्कलायुतम् ।  
कोटिद्वादशमूर्त्याख्यं रक्तपद्मासनस्थितम् ॥३३॥
स्वाहास्वधावषट्कारैरङ्कितं रक्तहारिणम् ।  
पिङ्गाक्षं लोहितग्रीवं कृष्णमार्गं हुताशनम् ॥३४॥
ज्वालामयं तथा सप्तार्चिषं तं हव्यवाहनम् ।  
अग्निं वैश्वानरं त्वां वै नमामो गोचरं सुरम् ॥३५॥
इति ध्यात्वा तथा नत्वा वेदमन्त्रान् जगुर्द्विजाः ।  
घृतधाराः पतन्त्येव तत्र सहस्रशोऽनले ॥३६॥
ओं समुद्रादूर्मिर्मधुमाँ उदारदुपाँशुना सममृतत्वमानट् ।  
घृतस्य नाम गुह्यं यदस्ति जिह्वा देवानाममृतस्य नाभिः ॥३७॥
वयन्नामप्प्रब्रवामाघृतस्याऽस्मिन् यज्ञे धारयामा नमोभिः ।  
उप ब्रह्मा शृणवच्छस्यमानं चतुःशृङ्गोवमीद्गौर एतत् ॥३८॥
चत्वारि शृङ्गास्त्रयो अस्य पादा द्वे शीर्षे सप्तहस्तासो अस्य ।  
त्रिधा बद्धो वृषभो रोरवीति महोदेवो मर्त्यानाविवेश ॥३ ९॥
त्रिधा हितं पणिभिर्गुह्यमानं गवि देवासो घृतमन्वविन्दन् ।  
इन्द्र एकं सूर्य एकं जजान वेनादेकं स्वधया निष्टतक्षुः ॥2.212.४०॥
एता अर्षन्ति हृद्यात् समुद्राच्छतव्रजारिपुणानावचक्षे ।  
घृतस्य धारा अभिचाकशीमि हिरण्ययो वेतसो मध्य आसाम् ॥४१॥
सम्यक स्रवन्ति सरितोऽनघेनाऽअन्तर्हृदा मनसा पूयमानाः ।  
एतेऽअर्षन्त्यूर्मयो घृतस्य मृगा इव क्षिपणो रीषमाणाः ॥४२॥
सिन्धोरिव प्राध्वने शूघनासो व्वातप्प्रमियः पतयन्ति यह्वाः ।  
घृतस्य धाराऽअरुषोन व्वाजी काष्ठा भिन्दन्नूर्मिभिः पिन्वमानाः ॥४३॥
अभिप्रवन्त समनेव योषाः कल्याण्यः स्मयमानासोऽअग्निम् ।  
घृतस्य धाराः समिधो न सन्तता जुषाणो हर्य्यति जातवेदाः ॥४४॥
कन्या इव व्वहतुमेतवाऽउ ऽअञ्ज्यञ्जानाऽअभिचाकशीमि ।  
यत्र सोमः सूयते यत्र यज्ञो घृतस्य धाराऽअति तत्पवन्ते ॥४५॥
अभ्यर्षत सुष्टुतिं गव्यमाजिमस्मासु भद्रा द्रविणानि धत्त ।  
इमं यज्ञं नयत देवता नो घृतस्य धारा मधुमत्पवन्ते ॥४६॥
धामं ते विश्वं भुवनमधिश्रितमन्तःसमुद्रे हृद्यन्तरायुषि ।  
अपामनीके समिथेयऽआभृतस्तमश्याम मधुमन्तं त ऊर्मिम् ॥४७॥
ओं मूर्धानं दिवो अरतिं पृथिव्या वैश्वानरमृत आजातमग्निम् ।  
कविं सम्राजमतिथिं जनानामासन्ना पात्रं जनयन्त देवाः ॥४८॥
ओं चितिं जुहोमि मनसा घृतेन यथा देवा इहाऽगमन् वीतहोत्रा ऋतावृधः ।  
पत्ये विश्वस्य भूमनो जुहोमि विश्वकर्मणे विश्वाहादाब्भ्यं हविः ॥४९॥
सप्त ते अग्ने समिधः .सप्तजिह्वाः सप्त ऋषयः सप्तधाम प्रियाणि ।  
सप्तहोत्राः सप्तधात्वा यजन्ति सप्तयोनीरापृणस्वा घृतेन स्वाहा ॥2.212.५०॥
शुक्रं ज्योतिश्च चित्रज्योतिश्च सत्यज्योतिश्च ।  
ज्योतिष्माँश्च शुक्रश्च ऋतपाश्चात्यंहाः ॥५१ ॥
ईदृङ्त्वान्न्यादृङ्च सदृङ्च् प्रतिसदृङ्च ।  
मितश्च सम्मितश्च सभराः ॥५२॥
ऋतश्च सत्यश्च ध्रुवश्च धरुणश्च धर्ता च विधर्ता च विधाधयः ।  
ऋतजिच्च सत्यजिच्च सेनजिच्च सुषेणश्च अन्तिमित्रश्च दूरेऽअमित्रश्च गुणः ॥५३॥
ईदृक्षास एतादृक्षास ऊषुणः सदृक्षासः प्रतिसदृक्षास एतन ।  
मितासश्च सम्मितासो नोऽअद्य सभरसो मरुतो यज्ञेऽस्मिन् ॥५४॥
स्वतवाँश्च प्रघासी च सान्तपनश्च गृहमेधी च क्रीडी च शाकी चोज्जेषि ।  
उग्रश्च भीमश्च ध्वान्तश्च धुनिश्च सासह्वांश्चाभियुग्वा च विक्षिपः स्वाहा ॥५५॥
पुनस्त्वादित्या रुद्रा वसवः समिन्धतां पुनर्ब्रह्माणोव्वसुनीथ यज्ञैः ।  
घृतेन त्वं तन्न्वन्वर्धयस्व सत्याः सन्तु यजमानस्य कामाः ॥५६ ॥
वसोः पवित्रमसि शतधारं वसोः पवित्रमसि सहस्रधारम् ।  
देवस्त्वा सविता पुनातु वसोः पवित्रेण शतधारेण सुप्प्वावाकामधुक्षः ॥५७॥
पूर्णा दर्व्वि परापत सुपूर्णा पुनरापत  
वस्नेव व्विक्रीणावहा इषमूर्ज्जं शतक्रतो स्वाहा ।  
इदमग्नये वैश्वानराय वसुरुद्रादित्येभ्यः शतक्रतवे अद्भ्यश्च नमम ॥५८॥
इदं दिविषद्भ्यो भुवः सद्भ्यो महःषद्भ्यो  
जनसद्भ्यस्तपःसद्भ्यश्च नमम ।  
इदं सत्यसद्भ्यश्चाऽऽवृतिषद्भ्यश्चेश्वरेभ्यो  
विराजाय महाविराजाय नमम ॥५९॥
इदं विष्णुभ्यो महाविष्णुभ्यो हिरण्यगर्भेभ्यो नमम ।  
इदं भूमभ्यो महापुरुषेभ्यो महाकालेभ्यश्चतुर्व्यूहेभ्यो नमम ॥2.212.६ ० ॥
इदं चाक्षराय चाक्षरषद्भ्योऽवतारेभ्योऽवतारिणे नमम ।  
इदं ब्रह्मप्रियाभ्य ईशनीभ्यो धामिनीभ्यः सतीभ्यो नमम ॥६ १ ॥
इदं पार्षदेभ्यः पार्षदानीभ्यो गणेभ्यो गणनीभ्यो नमम ।  
इदं योगिभ्यो योगिनीभ्यः सर्वपालेभ्यः क्षेत्रपेभ्यो नमम ॥६२॥
इदं महर्षिभ्यश्च पितृभ्यो वायवीयेभ्यो जलीयेभ्यो नमम ।  
इदं यमीयेभ्यः काश्यपीयेभ्यो यक्षेभ्यो राक्षसेभ्यश्च नमम् ॥६३॥
इदं मानवेभ्यो मानवीभ्यः पाशवीभ्यः पशुभ्यश्च नमम ।  
इद्ं पाक्षिणीभ्यश्च पक्षिभ्यः सृपेभ्यश्च सृपीभ्यश्च नमम ॥६४॥
इदं दासेभ्यश्च दासीभ्यश्च पादपेभ्यो वल्लीभ्यश्च नमम ।  
इदं तृणेभ्यश्च स्तम्बेभ्यश्च विरुद्भ्यश्च मूलेभ्यो नमम ॥६५॥
इदं तीर्थेभ्यश्च नदीभ्यश्चाऽब्धिभ्यश्च तडागेभ्यो नमम ।  
इदं चैत्येभ्यश्च जडेभ्यश्च तत्त्वेभ्यश्च चेतनेभ्यो नमम ॥६६॥
इदं दैत्येभ्यश्च भूतेभ्यश्च पिशाचेभ्यश्च भूतिन्यादिभ्यश्च नमम ।  
इदं अधोभ्यश्चोपरिभ्यश्चान्तरेभ्यश्च पार्श्वगेभ्यो नमम ॥६७॥
इदं साध्येभ्यश्च तापसेभ्यश्च साङ्ख्ययोगिनीभ्यश्च नमम ।  
इदमंशेभ्यश्च कलाभ्यश्चाऽऽवेशेभ्यश्च विभूतिभ्यो नमम ॥६८॥
इदं अर्चाभ्यश्चान्तर्यामिणे च स्वरूपेभ्यो रूपेभ्यो नमम ।  
इदं विभवेभ्यश्च प्रतिबिम्बेभ्यश्चावतीर्णेभ्यश्च नमम ॥६९॥
इदं त्यागिभ्यश्च यतिभ्यश्च शीलिभ्यश्च ब्रह्मिष्टेभ्यो नमम ।  
इदं गुणेभ्यश्च क्रियाभ्यश्च रसेभ्यश्च प्रियाभ्यश्च नमम ॥2.212.७० ॥
इदं गर्भेभ्यश्च बालेभ्यश्च युवभ्यश्च स्थवीरेभ्यश्च नमम ।  
इदं प्रेतेभ्यश्च वृषवन्धेभ्यश्च कालेभ्यश्च नमम ॥७१॥
इदं कोशेभ्यश्चेन्द्रियेभ्यश्च  
शक्तिभ्यश्च देवताभ्यो नमम ।  
इदं मायाभ्यश्चेशानेभ्यश्चेशानीभ्यश्च  
वैष्णीवीभ्यश्च नमम ॥७२॥
इदं ब्राह्मीभ्यश्च ब्रह्माणीभ्यश्च  
वैराजीभ्यश्च भूम्नीभ्यश्च नमम ।  
इदं धामभ्यश्च विकुण्ठाभ्यो  
हारिताभ्यः श्वेताभ्यश्च नमम ॥1७३॥
इदं पिशङ्गीभ्यश्च रक्ताभ्यश्च  
गौरीभ्यः स्मारिताभ्यश्च नमम ।  
इदं लक्ष्म्यै राधिकायै सरस्वत्यै  
दुर्गायै गङ्गायै नमम ॥७४॥
इदं विरजायै पद्मावत्यै रमायै  
माणिक्यै मञ्जुलायै नमम ।  
इदं कमलायै हंसायै चमृतायै  
सद्गुणायै सुदेव्यै च नमम ॥७५॥
इदं दुःखहालक्ष्म्यै सन्तुष्टायै चामरीभ्यः  
कम्भरायै श्रियै नमम ।  
इदं धर्माय च वृषाय च गोपालाय च  
भगवते वल्लभाय च नमम ॥७६॥
इदं शुकाय च स्वतःप्रकाशाय च  
महाव्यासाय च दैवाधिकाशाय च नमम ।  
इदं ब्रह्मसृष्ट्यै चेशसृष्ट्यै जीवसृष्ट्यै  
सर्वसृष्ट्यै असृष्ट्यै च नमम ॥७७॥
इदं विशिष्टाय परेशायाऽनादिकृष्ण-  
नारायणाय स्वामिने नमम ।  
इदं यज्ञाय च हव्याय च पात्रेभ्यश्चो-  
पकरणेभ्यश्च श्रीकृष्णवल्लभाय च नमम ॥७८॥
इदं कुण्डाय च वेदेभ्यश्च  
मण्डपाय च स्वरेभ्यश्च नमम ।  
इद्ं महीमानेभ्यश्च दीनेभ्यश्चा-  
ऽनाथेभ्यश्च कीटेभ्यश्च नमम ॥७९॥
इदं भिक्षुकेभ्यश्च न्यासिभ्यश्च भृत्येभ्यश्च  
साशेभ्यश्चान्तेवासिभ्यश्च नमम ।  
इद्ं प्रतीक्षद्भ्यश्चाऽप्रतीक्षद्भ्यश्च  
मूर्तेभ्यश्चाऽमूर्तेभ्यश्च तत्त्वेभ्यश्च नमम ॥2.212.८०॥
इदं लीनेभ्यश्चाऽलीनेभ्यश्चागतेभ्यश्चा-  
नागतेभ्यश्च नमम ।  
इदं लोकिभ्यश्चाऽलोकिभ्यश्च देहिभ्यश्चा-  
ऽदेहिभ्यश्च परिच्छिन्नेभ्यश्च नमम ॥८ १ ॥
इदं स्मृतेभ्यश्चाऽस्मृतेभ्यश्चोग्रकेभ्यश्चा-  
ऽनुग्रकेभ्यश्चाऽपरिच्छिन्नेभ्यश्च नमम ।  
इदं सात्त्विकेभ्यश्च राजसेभ्यश्च  
तामसेभ्यश्च त्रिकास्पृष्टेभ्यश्च नमम ॥८२ ।  
इदमिन्द्रियवद्भ्यश्चानिन्द्रियेभ्यश्च  
कललेभ्यश्च बीजेभ्यश्च सूक्ष्मेभ्यो नमम ।  
इदं यावद्भ्यश्च प्रयावद्भ्यश्च पराणुभ्यश्चा-  
ऽनणुभ्यश्चांऽकुरेभ्यश्च नमम ॥८२ ॥
इदं कामेभ्यश्च रतिभ्यश्चैश्वर्येभ्यश्चा-  
ऽवृषेभ्यश्च योनिभ्यश्च नमम ।  
इदं भक्तिभ्यश्चापराभ्यश्च शारदाभ्यश्च  
भूम्यश्च लिङ्गेभ्यश्च नमम ॥८४॥
इद्ं लीलाभ्यश्च तुलसीभ्यश्च दैवसमिद्भ्यश्च नमम ।  
इदं पूजाभ्यश्चार्हणाभ्यश्च स्वागताभ्यश्च नमम ॥८५ ॥
इदं राजभ्यश्च प्रजाभ्यश्च श्रद्दधानेभ्यश्च नमम ।  
इदं वंशेभ्यश्च प्रवंशेभ्यश्चानुवंशेभ्यश्च नमम ॥८६॥
इदं सतीभ्यश्च गर्भिणीभ्यश्च प्रसूताभ्यश्च नमम ।  
इदं विषिभ्यश्च दंष्ट्रिभ्यश्च शृङ्गिभ्यश्च नमम ॥८७॥
इदं मन्त्रिभ्यश्च मलिभ्यश्चाऽमलिभ्यश्च नमम ।  
इदं हेतिभ्यश्र वेषेभ्यश्च यन्त्रेभ्यश्च नमम ॥८८॥
इदं गन्त्रीभ्यश्च विमानेभ्यश्च यानेभ्यश्च नमम ।  
इदं कल्पेभ्यश्च कल्पद्रुभ्यश्च कल्पवल्लीभ्यश्च नमम ॥८९॥
इदं धेनुभ्यश्च कामदुघाभ्यश्च चिन्तामणिभ्यश्च नमम ।  
इद्ं ब्रह्मसरसे ब्रह्मह्रदायामृतधारायाऽक्षयपात्राय नमम ॥2.212.९० ॥
इदं चैतस्मै चेतद्वृत्तये महाकृष्णाय बालकृष्णाय नमम ।  
इदं ब्रह्मणे च परब्रह्मणे च नारायणाय परमात्मने नमम ॥९ १ ॥
इत्येवं राधिके हव्याहुतयोऽनन्तनामभिः ।  
दीयन्ते कुण्डके वह्नौ साक्षाद् देवप्रदाय वै ॥९२॥
आगत्यागत्य सर्वे ते गृह्णन्ति वह्निकाननात् ।  
तृप्ताः प्रयान्ति सुखिनः सोद्गाराः साशिषस्तदा ॥९३ ॥
एवं कृतं हि हवनं नारिकेलादिभिस्तदा ।  
महापूर्णाहुतिप्रख्यं बालकृष्णोऽनले शुभे ॥९४॥
दिव्यरूपोऽभवद् दृश्यः सर्वेषामेव देहिनाम् ।  
विश्वम्भरः स्वयं भुङ्क्ते हव्यानि विविधानि वै ॥९ ५॥
अन्तर्भाव्य तु ताँस्ताँश्च तृप्तस्तृप्तिं ददाति वै ।  
शर्करा मधुपर्काश्च चरवश्च फलानि च ॥९६॥
घृतानि व्रीहयो दिव्या रसा मिष्टान्नकानि च ।  
अमृतानि सुधाश्चापि पेयानि विविधान्यपि ॥९७॥
कणभूजानि सस्यानि बीजानि समिधस्तथा ।  
दुग्धसाराणि चान्यानि हूयन्ते चानले हरौ ॥९८॥
यद्यल्लोके तु यान्येव येषां खाद्यानि सन्ति च ।  
सत्त्वभावानि तान्येव हूयन्ते चानले हरौ ॥९९॥
येषां यत् तृप्तिकृच्चापि सर्वज्ञो बालकृष्णकः ।  
तत्प्रदायैव तं तां वा तर्पयत्येव चानले ॥2.212.१ ००॥
एवं पूर्णाहुतिर्जाता महापूर्णाहुतिस्तथा ।  
तृप्तं जातं जगत् सर्वं तृप्तं वै सृष्टिमण्डलम् ॥१०१ ॥
तृप्तं सृष्टेः परं चापि सर्वं वै ब्रह्ममण्डलम् ।  
ततो देवादयः प्राहुः पच्यन्ते नोदरेऽधुना ॥१ ०२॥
हव्यानीति परिहारं करोतु परमेश्वरः ।  
इत्येवं देवकोटीनां घोषणायां हरिः स्वयम् ॥१ ०३॥
तृप्तः प्रसन्नश्चोद्गारं प्राप्य होमान्तकं व्यधात् ।  
महापूर्णाहुतौ होमे जाते नारायणास्तदा ।  
अमृताख्यफलान्यग्नौ जुहुवुर्धामजानि वै ॥१ ०४॥
मुक्ताः कल्पमयान्येव फलानि जुहुवुस्तदा ।  
ईश्वरा ऐश्वरसुधाफलानि जुहुवुस्तदा ॥१ ०५॥
ऋषयो देवताश्चापि पीयूषफलकानि च ।  
जुहुवुर्मानवा नारिकेलानि शर्करास्तथा ॥१०६ ॥
पर्वताश्चन्दनादीनि धेनवः पायसान्यपि ।  
द्रुमा रसान् श्रेष्ठगुन्द्रान् जुहुवुः सर्वशस्तदा ॥१ ०७॥
सस्यानि जुहुवुस्तत्र शालिकणादिकान् शुभान् ।  
वल्लयो मिष्टपुष्पाणि देव्यो मिष्टान्नकानि च ॥१ ०८॥
यथा येषामभूत् स्मृद्धिस्तथा फलादिकानि वै ।  
जुहुवुस्तत्र कुण्डाग्नौ परमेशे परात्परे ॥१ ०९॥
पत्रवन्तस्तु पत्राणि गन्धवन्तः सुगन्धकान् ।  
त्वग्वन्तश्च त्वचः श्रेष्ठा जुहुवुस्तत्र चानले ॥2.212.११ ०॥
त्रैलोक्यां व्यानशे धूम्रः सुगन्धिमिष्टतृप्तिदः ।  
सृष्टित्रयं तदा तृप्तं हरौ तृप्ते हि राधिके ॥११ १॥
एवं यज्ञो महान् जातो मध्याह्नेऽभूत् समाप्तिमान् ।  
देवानां दक्षिणादानं पूजनं च विसर्जनम् ॥१ १२॥
चकार भगवान् साक्षाद् दक्षिणादानमित्यपि ।  
भिक्षुकाणां हि सर्वेषां भोजनादीन्यकारयत् ॥१ १३॥
आचार्याद्या यथायोग्याः सामग्रीर्जगृहुश्च ताः ।  
यज्ञीया दक्षिणाद्याश्च परिहारस्ततोऽभवत् ॥१ १४॥
इति श्रीलक्ष्मीनारायणीयसंहितायां द्वितीये त्रेतासन्ताने चैकादश्यां महापूर्णाहुतिप्रदानं सर्वेषां तृप्तिर्यज्ञपरिहारश्चेत्यादिनिरूपणनामा द्वादशाधिकद्विशततमोऽध्यायः ॥२१२ ॥
    
