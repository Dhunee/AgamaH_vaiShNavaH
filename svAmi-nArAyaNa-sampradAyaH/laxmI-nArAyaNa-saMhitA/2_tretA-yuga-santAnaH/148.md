+++
title = "१४८"

+++
श्रीकृष्ण उवाच-  
शृणु त्वं राधिकेऽनादिकृष्णनारायणस्ततः ।  
देवायतनकायाऽऽह पञ्च तत्ते वदामि च ॥१ ॥
ततो वायवीयपीठे योगिनीक्षेत्रपालकान् ।  
पूजयेद् विधिना समावाह्य शोडशवस्तुभिः ॥२ ॥
ओं दिव्ययोगिनीमावाहयामि स्थापयामि च ।  
ओं दिव्ययोगिनीं नौमि क्षेत्ररक्षणकारिणीम् ॥३ ॥
ओं महायोगिनीमावाहयामि स्थापयामि च ।  
पूजयामि च गन्धाद्यैस्तां तस्यै ते नमो नमः ॥४ ॥
ओं सिद्धयोगिनीमावाहयामि स्थापयामि च ।  
पूजयामि च गन्धाद्यैस्तां तस्यै ते नमो नमः ॥१ ॥
ओं श्रीगणेश्वरीमावाहयामि स्थापयामि च ।  
पूजयामि च गन्धाद्यैस्तां तस्यै ते नमो नमः ॥६ ॥
ओं प्रेताक्षीं डाकिनीं च कालीं च कालरात्रिकाम् ।  
आवाहयामि स्थापयामि पूजयामि च वो नमः ॥७ ॥
निशाचरीमो हूँकारी सिद्धिवेतालिनीं तथा ।  
आवाहयामि स्थापयामि पूजयामि च वो नमः ॥८ ॥
ओं ह्रीङ्कारीं भूतडामरीमूर्ध्वकेशीं च ओं तथा ।  
आह्वयामि स्थापयामि पूजयामि च वो नमः ॥९ ॥
विरूपाक्षीं च शुष्काङ्गीं नरभोजनां च ओं तथा ।  
आह्वयामि स्थापयामि पूजयामि च वो नमः ॥2.148.१० ॥
ओं कङ्कारीं वीरभद्रां धूम्राक्षीं ओं कलिप्रियाम् ।  
आह्वयामि स्थापयामि पूजयामि च वो नमः ॥११ ॥
राक्षसीं घोरराक्षसीं विरूपाक्षीं भयङ्करीम् ।  
आह्वयामि स्थापयामि पूजयामि च वो नमः ॥१२ ॥
विशालाक्षीं कामरीं च चण्डीं वाराहिनीं तथा ।  
आह्वयामि स्थापयामि पूजयामि च वो नमः ॥१ ३ ॥
मुण्डधर्त्रीं भैरवीं चक्रिणीं क्रोधां च दुर्मुखीम् ।  
आह्वयामि स्थापयामि पूजयामि च वो नमः ॥१ ४॥
प्रेतवाहनां कुरङ्गीं प्रलम्बौष्ठीं मालिनीं तथा ।  
आह्वयामि स्थापयामि पूजयामि च वो नमः ॥१५ ॥
मन्त्रयोगिनीं कालाग्नीं मोहिनीं वक्रिकां तथा ।  
आह्वयामि स्थापयामि पूजयामि च वो नमः ॥१६ ॥
कुण्डलिनीं बालकीं च कौमारीं यमदूतिकाम् ।  
आह्वयामि स्थापयामि पूजयामि च वो नमः ॥१७॥
औं करालीं कौशिकीं च यक्षिणीं भक्षिणीं तथा ।  
आह्वयामि स्थापयामि पूजयामि च वो नमः ॥१८ ॥
कुमारिकां यन्त्रवाहां विशालाक्षीं च कामुकीम् ।  
आह्वयामि स्थापयामि पूजयामि च वो नमः ॥१९ ॥
ओं वाध्रीं राक्षसीं प्रेतभक्षिणीं धूर्जटीं तथा ।  
आह्वयामि स्थापयामि पूजयामि च वो नमः ॥2.148.२० ॥
ओं विकटां च घोरां च कपालीं विमलां तथा ।  
आह्वयामि स्थापयामि पूजयामि च वो नमः ॥२१ ॥
ओं मालां सर्वसिद्धां चाऽऽवाहयामि च वां नमः ।  
स्थापयामि पूजयामि सर्वाः सन्तु च सिद्धिदाः ॥२२॥
अनया पूजया षोडशोपचारादिभिरिह ।  
प्रीयन्तां पायसबलिं ददामि योगिनीगणाः ॥२३ ॥
अथ क्षेत्रपालपीठदेवताः सम्प्रपूजयेत् ।  
ओमजरमावाहयामि स्थापयामि च ते नमः ॥२४॥
पूजयामि बलिं चार्पयामि नमोऽजराय ते ।  
इन्द्रचोरम् आह्वयामि स्थापयामि च ते नमः ॥२५॥
व्यापकं चेन्द्रमूर्तिं चोक्ष्णं कूष्माण्डं वरुणकम् ।  
आह्वयामि स्थापयामि पूजयामि च वो नमः ॥२६ ॥
वामुकं च विमुक्तं च लीलालोपं च शप्तकम् ।  
आह्वयामि स्थापयामि पूजयामि च वो नमः ॥२७॥
ऐरावतं चैकदंष्ट्रम् ओषधिघ्नं च बन्धनम् ।  
आह्वयामि स्थापयामि पूजयामि च वो नमः ॥२८ ॥
दिव्यकरं कम्बलं च गवयवं च क्षोभणम् ।  
आह्वयामि स्थापयामि पूजयामि च वो नमः ॥२९॥
कालं बलधरं चाऽण्डं चन्द्रवारणकं तथा ।  
आह्वयामि स्थापयामि पूजयामि च वो नमः ॥2.148.३० ॥
फटाटोपं च जटिलम् ऋतुं घण्टेश्वरं तथा ।  
आह्वयामि स्थापयामि पूजयामि च वो नमः ॥३१ ॥
विकटं चाणिमं गुणत्रन्धं च डामरं तथा ।  
आह्वयामि स्थापयामि पूजयामि च वो नमः ॥३२॥
ठण्ठफणं स्थविलं च दन्तुरं धनदं तथा ।  
आह्वयामि स्थापयामि पूजयामि च वो नमः ॥३३ ॥
नागकर्णं फोत्करं च महादलं च चीरकम् ।  
आह्वयामि स्थापयामि पूजयामि च वो नमः ॥३४॥
ओं सिंहं च मृगं यक्षं मेघवाहनमित्यपि ।  
आह्वयामि स्थापयामि पूजयामि च वो नमः ॥३५ ॥
ओं तीक्ष्णौष्ठमनलं सुक्रतुं युधापं वक्रकम् ।  
आह्वयामि स्थापयामि पूजयामि च वो नमः ॥३६ ॥
ओं वातं यापनं चावाहयामि स्थापयामि च ।  
पूजयामि बलिं चार्पयामि वा प्रणमामि च ॥३७॥
पञ्चाशत्क्षेत्रपालाश्चेहागच्छतात्र तिष्ठत ।  
आसनं च तथा पाद्यमर्घ्यमाचमनीयकम् ॥३८ ॥
पञ्चामृताप्लवनं चाभिषेकं चाम्बराणि च ।  
भूषाश्चन्दनगन्धादि चाक्षतान् कुङ्कुमादिकम् ॥३९॥
पुष्पहारान् कज्जलं च धूपं दीपं निवेदनम् ।  
भोजनं जलपानं च फलं ताम्बूलकादिकम् ॥2.148.४० ॥
नीराजनादिकं समर्पयामि सन्तु रक्षकाः ।  
ओं ह्रां ह्रीं ह्रुं स्वाहा बटुकाय प्रभूतबलिमर्पयेत् ॥४१ ॥
योगिन्यः क्षेत्रपालाश्च सर्वे यत्र वसन्ति हि ।  
ततश्चात्र समागत्य बलिं गृह्णन्तु मेऽमृतम् ॥४२॥
बलिदानेन सन्तुष्टाः प्रयच्छन्तु ममेप्सितम् ।  
यज्ञे कार्याणि कुर्वन्तु दोषाँश्च घ्नन्तु मे मखे ॥४३ ॥
इति दत्वाऽर्थयित्या च प्रणमेत् सर्वदेवताः ।  
ततः श्रीमण्डपपूजां कुर्यात् षोडशवस्तुभिः ॥४४॥
ऋत्विभिर्गुरुणा चापि स्नापितो यजमानकः ।  
सर्वौषधिसलिलेन शुक्लमाल्याम्बरस्तथा ॥४५॥
शुक्लगन्धानुलेपश्च सपत्नीपुत्रपौत्रकः ।  
साऽऽचार्यर्त्विक् करे पूर्णकलशस्तूर्यनादने ॥४६॥
मुख्यदेवं ध्यायमानो मण्डपध्यानतत्परः ।  
वेदघोषान् प्रशृण्वानो मण्डपं पूजयेत् सुधीः ॥४७॥
ओं भद्रं कर्णेभिः शृणुयाम देवा भद्रं पश्येमाऽक्षभिर्यजत्राः ।  
स्थिरैरङ्गैस्तुष्टुवाँसस्तनूभिर्व्यशेमहि देवहितं यदायुः ॥४८ ॥
आचम्य प्राणानायम्य देशकालौ प्रकीर्त्य च ।  
मुख्यदेवप्रतिष्ठाने यज्ञाङ्गं पूजनं शुभम् ॥४९॥
गणेशस्य देवतानां मण्डपस्य करोम्यहम् ।  
आवाहनं स्थापनं च नमनं प्रकरोमि च ॥2.148.५० ॥
ओं श्रीगणेश्वरमावाहयामि स्थापयामि च ।  
षोडशवस्तुभिः सम्पूजयामि प्रणमामि च ॥५१ ॥
एवं गणेशं सम्पूज्य दत्वा नैवेद्यकं तथा ।  
स्तम्भपूजां ततः कुर्यादीशानादिक्रमान्मखी ॥५२॥
ओमीशान्यां ब्रह्ममूर्तिमावाहयामि वेधसम् ।  
स्थापयामि पुस्तकाऽक्षसूत्रशूलकमण्डलून् ॥५३ ॥
दधान देवतायुक्तं हंसस्थं तं पितामहम् ।  
आगच्छ सृष्टिकृद् ब्रह्मन् प्रथमस्तम्भवासकृत्॥५४॥
ओं व्रह्म यज्ञानं प्रथमं पुरस्ताद्  
विसीमतः सुरुचो वेन आवः ।  
सबुध्न्याः उपमा अस्य विष्ठाः  
सतश्च योनिमसतश्च विवः ॥५५॥
ओं ओं भूर्भुवः स्वर्ब्रह्मन्निहागच्छ च तिष्ठ च ।  
नम ओं ब्रह्मणे षोडशोपचारान् ददामि ते ॥५६ ॥
अथाऽऽग्नेये शुभे स्तम्भे विष्णुमावाहयामि च ।  
शङ्खचक्रगदापद्मचतुर्बाहुं रमापतिम् ॥५७॥
गरुडस्थं कमलाश्रीलक्ष्मीगणप्रसेवितम् ।  
आगच्छ भगवन् विष्णो द्वितीयस्तम्भवासकृत् ॥५८ ॥
स्थापयामि प्रभुं त्वां च पूजयामि नमामि च ।  
ओं ओं भूर्भुवः स्वः विष्णो इहागच्छ च तिष्ठ च ॥५९ ॥
नम ओं विष्णवे षोडशोपचारान् ददामि ते ।  
ओम् इदं विष्णुर्विचक्रमे त्रेधा च निदधे पदम् ॥2.148.६ ० ॥
समूढमस्य पांसुरे आ विष्णवे ते नमो नमः ।  
अथ नैर्ऋत्यकस्तम्भे शिवमावाहयामि च ॥६ १ ॥
वृषभस्थं चन्द्रभालं शूलिनं मुण्डमालिनम् ।  
उमागणसमाजुष्टं नागयज्ञोपवीतकम् ॥६२॥
आगच्छ भगवन् शम्भो तृतीयस्तम्भवासकृत् ।  
स्थापयामि हरं त्वां च पूजयामि नमामि च ॥६ ३ ॥
ओं भूर्भुवः स्वः शम्भो इहागच्छ च तिष्ठ च ।  
नम ओं शम्भवे षोडशोपचारान् ददामि ते ॥६४॥
ओं नमस्ते रुद्रमन्यव उतोत इषवे नमः ।  
बाहुभ्यामुत ते नमः ओं शम्भवे ते नमो नमः ॥६५॥
अथ वायुकोणस्तम्भे इन्द्रमावाहयामि च ।  
सहस्राक्षं गजारूढं वज्रिणं च शचीपतिम् ॥६६ ॥
आगच्छ भगवन्निन्द्र चतुर्थस्तम्भवासकृत् ।  
स्थापयामि महेन्द्रं त्वां पूजयामि नमामि च ॥६७॥
ओं भूर्भुवः स्वः इन्द्र इहागच्छ च तिष्ठ च ।  
नम इन्द्राय ओं षोडशोपचारान् ददामि ते ॥६८ ॥
ओं त्रातारमिन्द्रमवितारमिन्द्रं हवे हवे सुहवं शूरमिन्द्रम् ।  
ह्वयामि शक्रं पुरुहूतमिन्द्रं स्वस्ति नो मघवा धात्विन्द्रः ॥६९ ॥
ओं इन्द्राय नमस्ततो द्वादशस्तम्भपूजनम् ।  
बाह्यभागे मण्डपस्य करोमीशानतः क्रमात् ॥2.148.७ ० ॥
अथेशाने सूर्यमावाहयामि स्थापयामि च ।  
सप्ताश्वरथसंरूढं रक्ताङ्गं तिग्मतेजसम् ॥७ १ ॥
सपद्मं पूजयाम्यत्र पञ्चमस्तम्भसंस्थितम् ।  
त्रैलोक्यनेत्ररूपं चं कुण्डलादिविराजितम् ॥७२॥
ओं आकृष्णेन रजसा वर्तमानो निवेशयन्नमृतं मर्त्यं च ।  
हिरण्मयेन सविता रथेनादेवो याति भुवनानि पश्यन् ॥७३ ॥
ओं भूर्भुवः स्वः सूर्य इहागच्छ च तिष्ठ च ।  
षोडशवस्तुसम्भूतां पूजां गृह्ण च ते नमः ॥७४ ॥
अथेशानपूर्वयोस्तु मध्ये स्तम्भे गणेशकम् ।  
आहयामि स्थापयामि विघ्नहरं गजाननम् ॥७५॥
सिद्धिबुद्धिप्रदातारं प्रणमामि विनायकम् ।  
आगच्छ गणनाथ त्वं षष्ठस्तम्भे च तिष्ठ च ॥७६ ॥
ओं गणानां त्वा गणपतिं हवामहे ।  
ओं प्रियाणां त्वा प्रियपतिं हवामहे ।  
ओं निधीनां त्वा निधिपतिं हवामहे ।  
वसो मम आहमजानिर्गर्भधमात्वामजासिगर्भधम् ॥७७॥
ओं भूर्भुवः स्वः गणपते इहागच्छ च तिष्ठ च ।  
षोडशवस्तुसम्भूतां पूजां गृह्न च ते नमः ॥७८ ॥
अथ पूर्वाऽग्न्यन्तरालस्तम्भे यमं यमाधिपम् ।  
आह्वयामि स्थापयामि सर्वजन्तुभयङ्करम् ॥७९ ॥
रौद्रमूर्तिं कृष्णवर्णं प्रणमामि सदण्डकम् ।  
माहिषवाहनं कर्मसाक्षिणं धर्ममूर्तिकम् ॥2.148.८ ० ॥
आगच्छ धर्मराज त्वं सप्तमस्तम्भके विश ।  
ओं यमाय त्वा मखाय त्वा सूर्यस्य त्वा तपसे ॥८ १ ॥
देवस्त्वा सवितामद्धानक्तुपृथिव्याः संस्पृशस्पाहि ।  
अर्चिरसि शोचिरसि तपोऽसि ब्रह्ममूर्तिकः ॥८ २॥
ओं भूर्भुवः स्वः यम इहागच्छ च तिष्ठ च ।  
षोडशवस्तुसम्भूता पूजा गृह्ण च ते नमः ॥८ ३ ॥
अथाऽग्निकोणके स्तम्भे शेषं पातालवासिनम् ।  
आह्वयामि स्थापयामि सहस्रशिरसं शुभम् ॥८४॥
स्वस्तिकरेखया युक्तफणामणिविभूषितम् ।  
नारायणासनं देवं प्रणमामि विषान्वितम् ॥८५॥
आगच्छ शेषराज त्वं चाष्टमस्तम्भके विश ।  
ओ नमोऽस्तु सर्पेभ्यो ये के च पृथिवीमनु ॥८६ ॥
येऽन्तरिक्षे ये च दिवि तत्सर्पेभ्यो नमो नमः ।  
ओं भूर्भुवः स्वः शेष इहागच्छ च तिष्ठ च ॥८७॥
षोडशवस्तुसम्भूतां पूजां गृह्ण च ते नमः ।  
अथाऽग्निदक्षमध्यस्थे स्तम्भे स्कन्दं तु षण्मुखम् ॥८८ ॥
आह्वयामि स्थापयामि कार्तिकेयं हि शाङ्करम् ।  
सर्वतत्त्वब्रह्मविदं मयूरस्थं नमामि च ॥८ ९ ॥
आगच्छ शरजन्म त्वं नवमे स्तम्भके विश ।  
देवसेनापते गागेयक वाह्नेयक प्रभो ॥2.148.९० ॥
ओं यदक्रन्दः प्रथमं जायमान उद्यन्समुद्रादुत वा पुरीषात् ।  
श्येनस्य पक्षा हरिणस्य बाहु उपस्तुत्यं महि जातं तेऽर्वन् ॥९१ ॥
ओं भूर्भुवः स्वः स्कन्द इहागच्छ च तिष्ठ च ।  
षोडशवस्तुसम्भूतां पूजां गृह्ण च ते नमः ॥९२॥
दक्षनैर्ऋत्यान्तरालस्तम्भे वायुं प्राणं देहिनाम् ।  
कृष्णमृगसमारूढं सर्वाधारं ध्वजायुधम् ॥९३ ॥
आह्वयामि स्थापयामि प्रणमामि सदागतिम् ।  
आगच्छात्र वायुदेव दशमे स्तम्भके विश ॥९४॥
ओं वायो ये ते सहस्रिणो रथासस्तेभिरागहि ।  
नियुत्वान्सोमपीतये प्राणीत्यदभ्रमात्मसु ॥९५॥
ओं भूर्भुवः स्वः वायो इहागच्छ च तिष्ठ च ।  
षोडशवस्तुसम्भूतां पूजां गृह्ण च ते नमः ॥९६ ॥
नैर्ऋत्यकोणके स्तम्भे सोमं वै रात्रिनायकम् ।  
शशिनं रुद्रशीर्षस्थं श्वेतं क्षीरोदपुत्रकम् ॥९७॥
आह्वयामि स्थापयामि प्रणमामि सुशीतलम् ।  
आगच्छात्र सोमदेवैकादशस्तम्भके विश ॥९८ ॥
ओं आप्यायस्व समेतु ते विश्वतः सोम वृष्ण्यम् ।  
भवाव्वाजस्य सङ्गथेऽमृतवर्षी प्रपोषिता ॥९९ ॥
ओं भूर्भुवः स्वः सोमदेव इहागच्छ च तिष्ठ च ।  
षोडशवस्तुसम्भूतां पूजां गृह्ण च ते नमः ॥2.148.१०० ॥
निर्ऋतिपश्चमध्यस्थे स्तम्भे तु वरुणं सुरम् ।  
कुम्भीरथसमारूढं पाशहस्तं समुज्ज्वलम् ॥१०१ ॥
आह्वयामि स्थापयामि प्रणमामि जलेश्वरम् ।  
आगच्छात्र वरुणेश द्वादशस्तम्भके विश ॥१०२ ॥
ओम् इमम्मे वरुण श्रुधी हवमद्या च मृडय ।  
त्वामवस्युराचके तृट्प्रभाहन् विपाशकृत् ॥१०३ ॥
ओं भूर्भुवः स्वः वरुण इहागच्छ च तिष्ठ च ।  
षोडशवस्तुसम्भूतां पूजां गृह्ण च ते नमः ॥१० ४॥
पश्चवाय्वोरन्तराले स्तम्भेऽष्टवसुसत्तमान् ।  
अश्वस्थान् पुष्पमालाद्यैर्धनस्मृद्ध्या समन्वितान् ॥१०५ ॥
आह्वयामि स्थापयामि प्रणमामि वसुभृतान् ।  
अत्रागच्छत वसवो विशन्तु च त्रयोदशे ॥१०६ ॥
ओं वसोः पवित्रमसि शतधारं  
वसोः पवित्रमसि सहस्रधारम् ।  
देवस्त्वा सविता पुनातु वसोः  
पवित्रेण शतधारेण सुप्वा कामधुक्षः ॥१०७ ॥
ओं भूर्भुवः स्वः वसवो इहागच्छत तिष्ठत ।  
षोडशवस्तुसम्भूतां पूजां गृह्णन्तु वो नमः ॥१०८ ॥
वायुस्तम्भे धनदं सयक्षं नरयानं गदाधरम् ।  
आह्वयामि स्थापयामि प्रणमामि कुबेरकम् ॥१०९ ॥
अत्रागच्छ च धनद विश स्तम्भे चतुर्दशे ।  
ओं वयं सोमव्रते तव मनस्तनूषु बिभ्रतः ॥2.148.११० ॥
प्रजावन्तः सचेमहि स्वर्णवन्तोः भवेमहि ।  
ओं भूर्भुवः स्वः धनद इहागच्छ च तिष्ठ च ॥१११ ॥
षोडशवस्तुसम्भूतां पूजां गृह्ण च ते नमः ।  
वायूत्तरान्तरालस्थस्तम्भं बृहस्पतिं गुरुम् ॥११२॥
आह्वयामि स्थापयामि प्रणमामि गिरां निधिम् ।  
अत्रागच्छ बृहस्पते स्तम्भे पञ्चदशे विश ॥११ ३॥
ओं बृहस्पते अतियदर्यो अर्हाद्युमद्विभाति क्रतुमज्जनेषु ।  
यद्दीदयच्छवस ऋतप्प्रजात तदस्मासु द्रविणं धेहि चित्रम् ॥११ ४॥
ओं भूर्भुवः स्वः बृहस्पते इहागच्छ च तिष्ठ च ।  
षोडशवस्तुसम्भूतां पूजां गृह्ण च ते नमः ॥११ ५॥
उत्तरेशानयोर्मध्येस्तम्भे तु विश्वकर्मकम् ।  
आह्वयामि स्थापयामि प्रणमामि सुतेजसम् ॥११६॥
श्वेतं शिल्पकलाढ्यं च सर्वज्ञं च सनातनम् ।  
अत्रागच्छ विश्वकर्मन् स्तम्भे षोडशके विश ॥११७  
ओं विश्वकर्मन् हविषा वर्धनेन त्रातारमिन्द्रमकृणोरवर्द्धयम् ।  
तस्मै विशः समनमन्तपूर्वीरयमुग्रो विहव्यो यथासत् ॥११८  
ओ भूर्भुवः स्वः विश्वकर्मन्निहागच्छ च तिष्ठ च ।  
षोडशवस्तुसम्भूतां पूजां गृह्ण च ते नमः ॥११९  
इत्येवं षोडशस्तम्भान् पूजयेद् राधिके धरान् ।  
यदाह भगवान् कृष्णस्तत्ते प्रोक्तं मयात्र च ॥2.148.१२०  
इति श्रीलक्ष्मीनारायणीयसंहिताया द्वितीये त्रेतासन्ताने देवप्रतिष्ठाने चतुष्षष्टियोगिनीपञ्चाशत्क्षेत्रपालमण्डपी षोडशस्तम्भदेवावाहनपूजनादिनिरूपणनामाऽष्टचत्वारिंशदधिकशततमोऽध्यायः ॥१४८ ॥
    
