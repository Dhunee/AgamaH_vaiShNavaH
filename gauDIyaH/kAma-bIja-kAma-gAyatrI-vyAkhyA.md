+++
title = "काम-बीज-काम-गायत्री-व्याख्या"
+++
<!-- Output copied to clipboard! -->

<!-----

Yay, no errors, warnings, or alerts!

Conversion time: 0.516 seconds.


Using this Markdown file:

1. Paste this output into your source file.
2. See the notes and action items below regarding this conversion run.
3. Check the rendered output (headings, lists, code blocks, tables) for proper
   formatting and use a linkchecker before you publish this page.

Conversion notes:

* Docs to Markdown version 1.0β34
* Fri Apr 28 2023 04:28:50 GMT-0700 (PDT)
* Source doc: kama-bija-kama-gayatri-vyakhya_-_prabodhananda_sarasvati
----->



## śrī-kāma-bīja-kāma-gāyatrī-vyākhyāna-dvayam

śrī-prabodhānanda-sarasvatī-viracitam

Taken from the appendix to Haridas Das’s edition of _Gīta-govinda, _with commentary attributed to Prabodhananda Saraswati. This text is given with critical apparatus, which is reproduced here in footnotes, as the text is short.

The following manuscripts were used—

(a) (_ka _in the printed edition) The first of two MSS in the Gauranga Grantha Mandir in Varahanagar.

(b) (_kha_) The second of these.

(c) (_ga)_ A printed version found in the _Vaiṣṇavācāra-darpaṇa. _(Publishing details not given.)

Entered : Jan Brzezinski (2005-09-03)

 --o)0(o--


## śrī-kāma-bīja-vyākhyānam

śrī-śrī-rādhā-kṛṣṇābhyāṁ namaḥ


    padmajaṁ tan-mukhopetaṁ śatru-sopari-saṁsthitam |


    sendu-bindu-śikhopetaṁ prathamaṁ sarva-kāmadam ||

|| klīṁ ||

atha bījasyārtho gautamīya-tantre—


    la-kārāt pṛthivī-bījaṁ ka-kārāj jala-sambhavaḥ |


    ī-kārād vahnir utpanno nādād vāyur ajāyata |


    bindor ākāśa-sambhūtir iti bhāvātmako manuḥ || 

iti pañca-bhūto mūrtimān puruṣaḥ |

kād āpo lāt pṛthivī īto vahnir nādād vāyur bindor ākāśa-bhūta iti | jala-rūpa-puruṣaḥ kāmaḥ ka-kāraḥ[^1] | vāyu-sparśa-jīvo nādaḥ | ākāśa-śabdaḥ ahaṅkāro binduḥ gopāla-tathāpiī-vede | 

ratna-priyā rati-kalā subhagā bhadra-saubhagā[^2] ka-kāraḥ | sumukhī kala-haṁsī la-kāraḥ | manmatha-modā[^3] ca ī-kāraḥ | kalāpinī nāda-binduḥ |


    ka-kāraḥ kathyate kāmo la-kāro mūrtir ucyate |


    ī-kāraḥ śakti-rūpā ca nādo liṅganam ucyate ||[^4]

binduś cumbanam ucyate iti munayaḥ | 


    ī-kārān nāyikā-mukhyā la-kārāl lalitā tathā[^5] |


    ka-kārān nāyako mukhyo[^6] nādāliṅganam uktavat |


    binduś cumbanam ākṛtaḥ iti āgamasya |

atra sva-mataṁ—


    ka-kārān nāyaka-śreṣṭha ī-kārān nāyikā varā |


    la-kāro hlāda-rūpā ca nādāliṅganam ucyate |


    bindus tu cumbanaṁ tathā ||

kaiścit tu evaṁ vyākhyāate—gala-śira-āsyaṁ ca ka-kāraḥ | cakṣuḥ-karṇa-bāhu la-kāraḥ | vakṣaḥ-pṛṣṭha-kaṭi-jaṅghā nādaḥ | jānu-pādau ca binduḥ |

iti prabodhānanda-sarasvatī-kṛta-kāma-bīja-vyākhyānam |

 --o)0(o--


## mantrārthaḥ

ka-kāraḥ puruṣaḥ kṛṣṇaḥ sac-cid-ānanda-vigrahaḥ |

ī-kāraḥ prayojaī rādhā nitya-vṛndāvaneśvarī ||

laś cānandātmakaṁ prema-sukhaṁ ca parikīrtitam |

cumbanāśleṣa-mādhuryaṁ bindu-nāda-samīritam ||

gopīti gopanād rādhā janas tasya sakhī-janaḥ |

anayor vallabhaḥ kṛṣṇo nāyakaḥ kāma-śekharaḥ ||

svāhā-śabdenātma-samarpaṇam |

 --o)0(o--


## śrī-kāma-gāyatrī-vyākhyānam 

kāmena abhilāṣeṇa sva-viṣaya-prīti-dārḍhyena dīvyati krīḍati divu krīḍāyāṁ[^7], tasmai kāma-devāya vidmahe, vidḷ lābhe vid jñāne vā | dhīmahi dhyāyema | kāma-devāya katham-bhūtāya ? puṣpa-bāṇāya | puṣpaṁ kamalaṁ tad eva bāṇaḥ yasya tasmai[^8] | tan no’naṅgaḥ[^9] kandarpaḥ no’smān pracodayāt prakarṣeṇa prakṛṣṭa-rūpeṇa udayāt udayaṁ karotv ity arthaḥ |  ca-kāraḥ samuccaye |

atra klīm iti padena mūrtimān puruṣaḥ | kāma-padena gaṇḍa-dvayam | deva-padenātra āsya-bhāla ucyate | abhilāṣeṇa sva-viṣaya-prīti-dārḍhyena candra-maṇḍalena dīvyati krīḍati | ṣa-kāreṇārdha-candraḥ bhāle tilaka-candraḥ, ardha-candra-catuṣṭayam iti | aṅghri-śiro’vadhi-kramāt[^10] krama-rūpeṇa viṁśaty-akṣareṇa (?) viṁśatiś candrā ucyante |

kāmo gaṇḍa-dvaye snehe vilāse chavi-tṛṣṭayor iti bhāsvadiḥ | ka-kāraś candrimā candre vilāsān avasānayor iti[^11] kāma-pālaḥ | ma-kāro madhure hāsya-vikāśe[^12] chavi-tṛṣṇayor iti ṛṣabhaḥ | de iti dā dāne auṇādikatvāt e-kāraḥ dā-mā-smā-ghroḥ snāyām iti e-pratyayaḥ | deś candra-vilāse’bhre’py arhaṇe maṇḍale’pi ca iti devadyutiḥ | deś candra-maṇḍale’py āsye havir dāna-vilāsayor iti vyāghra-bhūtiḥ | va iti vana-ṣaṇa sambhaktau vana-dhātor auṇādikatvāt pañcamy antād bhāve ḍa-pratyayaḥ | va-kāro lāsya-lāvaṇye indra-yuge śaśadhare iti bhāsvadiḥ | vi-kārānta-ṣa-kāreṇa ardha-candraḥ prakīrtitaḥ, lakṣaṇānurodhāt saṁ candrārdhaṁ vaibhavaṁ ca vilāso dāruṇaṁ bhayam iti vyāḍhiḥ | 

vi-śabdādi-pañcākṣareṇa dakṣiṇāvarta-krameṇa pañca candrā ucyante | tad yathā vidmahe puṣpa ity ādi | bāṇādi-pañcākṣareeṇa vāmāvartādi-krameṇa  pañca candrā ucyante | tad yathā bāṇāya dhīmahi ity ādi | tatra kaustubhasya maṇer adhastād vāma-dakṣiṇa-rūpeṇa daśākṣareṇa daśa candrā ucyante | tatra dakṣiṇādi-krameṇa hi-śabdādi-pañcākṣareṇa pañca-candrā ucyante | tad yathā—pracodayāt iti | 

vi-śabdo vividhe prājñe aṅgane[^13] ca śaśadhare iti viśvaḥ | ḍudhāñ ḍubhṛñ dhāraṇa-poṣaṇayoḥ iti dhā-dhātor auṇādiko ma-pratyayānto nipātaḥ | dhā-dhātor ma iti nipātaś ca iti dmaḥ | dma-kāro vividhe nṛtye tejo-rāśau śaśadhare iti bhāsvadiḥ | he-śabdo hetuke vijñe indau pūrṇa-rasālaye iti kāma-tantre | pu-śabdo rasanā-jyotsnā-nṛtya-candrāṅkuśāmbuje iti deva-dyutiḥ | ṣpa-kāro vikale prājñe vidhu-muktodayeṣu[^14] ca iti ratna-hāsaḥ | vā-śabdo viṣamādhāre candra-jyotsnāvavṛddhayoḥ[^15] iti vāmana-purāṇe | ṇa-kāro viṣamāviṣṭe[^16] nṛtya-candra-rasāyane iti sva-bhūtiḥ | ya-kāraś candra-bimbe ca viśālākṣe rasākare iti vyāghra-bhūtiḥ | dhī-śabdo buddhau prājñe ca vidhau candrābhivādayoḥ iti candra-gomī[^17] | ma-kāro mārute vradhne[^18] prabhākara-niśākare iti sva-bhūtiḥ | hi-śabdo hi rasāveśe hiṅgule candra-maṇḍale iti vyāghra-bhūtiḥ | no-śabdo nau striyāṁ nā vā na-kāraś candra-maṇḍale iti deva-dyūtiḥ | anaṅgo madane viśve’naṅgaś candra-vibhāvane iti candra-gomī[^19] | pra-śabdo vividhe nṛtye prakṛṣṭe candra-maṇḍale iti vyāghra-bhūtiḥ | ca-kāraś cālane candre jyotiś candre vibhāvane iti svabhūtiḥ[^20] | da-kāro vividhe nṛtye candre bimbādhare’pi ca iti bhāsvadiḥ | āsane ca vidhāyāṁ tu ya-kāraś candra ucyate[^21] iti candra-gomī | stava-stotra-vikāśeṣu ta-kāraś candra ucyate iti devadyutiḥ | 

iti śrī-prabodhānanda-gosvāminā viracitaḥ kāma-gāyatry-arthaḥ |[^22]


<!-- Footnotes themselves at the bottom. -->
## Notes

[^1]:
     ka-pustake atiriktaḥ pāṭhaḥ—pṛthivī-gandha-prakṛti-mūrtir la-kāraḥ | tejo-rūpa-mahad-ādhāra ī-kāraḥ ||

[^2]:
     rati-kalā bhadrā saurabhā (ka)

[^3]:
     madonmadā candrā (ka)

[^4]:
     nādo bindur udīritā (ka)

[^5]:
     parā (ka)

[^6]:
     itaḥ paraṁ ka-pustake—binduś cumbanam ucyate | āśleṣo’py ardha-candraś ca bījārthaḥ paramādbhutam | iti śrī-prabodhānanda-sarasvatī-viracitaṁ kāma-gāyatrī-vyākhyā-paṭalaṁ samāptam ||

[^7]:
     atra kha-pustake’dhikaḥ pāṭhaḥ—nitya-viṣayatvāt |

[^8]:
     puṣpam eka-ramaṇaṁ sa eva bāṇo yasya tasmai (kha)

[^9]:
     atra kha-pustake’dhikaḥ—so’naṅgaḥ |

[^10]:
     ity api śiro’dhipaḥ (ka)

[^11]:
     vilāsāsukarasālayor iti (ka)

[^12]:
     hāsye vikāśe (kha)

[^13]:
     hiṅgule (kha)

[^14]:
     muktādāmasu (ga), muktāddamaṣu (ka)

[^15]:
     buddhau prājñe ca candrābhivādayor iti gautamiḥ (ga)

[^16]:
     viṣayāviṣṭe (ga)

[^17]:
     gautamiḥ (ga)

[^18]:
     buddhau (kha)

[^19]:
     gautamiḥ (ga)

[^20]:
     caś caṇḍeśaḥ kacchapaś ca candra-corayoḥ iti medinī (ga); surabhiḥ (ka)

[^21]:
     ya āsana-vidhāne ca ya-kāraś candra-maṇḍale (kha)

[^22]:
     kāma-bījārthaḥ (ka)
