+++
title = "23 अध्यायः २३"

+++





अध्यायः २३  




विश्वामित्रसंहितायाः अध्यायाः  

- [अध्यायः



























त्रयोविंशोऽध्याय:  
काश्यप:---  
प्रासादनां च विम्बानां जीर्णानां गाधिनन्दन ।  
उद्धारं भगवन् मह्मं वक्तुमर्हसि सांप्रतम् ।। 23.1 ।।  
विश्वामित्र:---  
\[स्वयाभुवं च\](वीनां?) दिव्यानामार्षीणां चैव काश्यप ।  
मानुषीणां भगवत: प्रतिमानां द्विजोत्तम ।। 23.2 ।।  
मणिजानां च बिम्बानां हानिरङ्गेषु चेद् द्विज ।  
यद्यदङ्गं विहीनं स्यात्तद्धेम्रा च महामते ।। 23.3 ।।  
समाधातव्यमेव स्यान्न त्याज्यं द्विजपुंगव ।  
शैलजानामपि तथा समाधानं विधीयते ।। 23.4 ।।  
समाधानेऽङ्गात्रस्य सृष्टौ साकल्यतोऽपि वा ।  
बिम्बमध्यस्थितां शाक्तिं यथापूर्वं विधाय च ।। 23.5 ।।  
अधिवासादिकर्मादि प्रतिश्ठावत् समाचरेत् ।  
बिम्बानि संस्थितान्येव शक्यन्ते यदि काश्यप ।। 23.6 ।।  
समाधानं तत: कुर्यान्न त्यजेत् सर्वथा द्विज ।  
कौतुकं लोहजं जीर्णं द्रावयित्वा पुन: सृजेत् ।। 23.7 ।।  
पुन:सृष्टौ तु जातायां जीर्णवेषस्य काश्प ।  
प्राचीना यदि विद्यन्ते देवयस्ताभिश्च तं प्रभुम् ।। 23.8 ।।  
\[संयोजने\](येत्?) पुनर्नान्या देव्य: कार्या द्विजोत्तम ।  
अविच्छेदो यदि भवेत् तासां पूजनकर्मणि ।। 23.9 ।।  
उद्वाहं न पुन: कुर्यादिति शास्त्रविदां मतम् ।  
वैकल्यं यदि संजातं प्रभापह्मासनादिषु ।। 23.10 ।।  
\[हेतु\](ति?)ष्वपि न यष्टव्यमसमाधाय तत्पुन: ।  
घटे वा मूलबेरे वा शक्तिं तद्विम्बसंस्थिताम् ।। 23.11 ।।  
उद्वास्य कारयेत्तेषां समाधानं द्विजोत्तम ।  
संप्रोक्ष्य च विधातव्यं पूजनं स्याद्यथापुरम् ।। 23.12 ।।  
शैलजं वस्तुजं बिम्बं जीर्णं यदि भवेन्मुने ।  
बालाजयं कल्पयित्वा शक्तिं विन्यस्य तत्र च ।। 23.13 ।।  
आराधयेच्च तत्त्यक्तं खनेद्धूमौ जलेऽथवा ।  
निक्षिपेद् द्विजवर्याग्रे प्रासादे च विधिं शृणु ।। 23.14 ।।  
शैथिल्ये यदि(सति?) संजाते प्रासादस्य माहामते ।  
बालालये स्थापयित्वा देवं सपरिवारकम् ।। 23.15 ।।  
तत्रैव पूजयेद्यावद्धामसंपादनं भवेत् ।  
धाम्रि जीर्णे न जीर्णे च ध्रुवे तद्धामसंस्थितम् ।। 23.16 ।।  
नान्यत्रोद्वासयेज्जीर्णं समादध्यात् पुनर्द्वित ।  
धामादेरङ्गहानौ च न जातायां न काल्पयेत् ।। 23.17 ।।  
अनीर्णे च पनु: स्थैर्यबुद्ध्या तत् कल्पयेद्यदि ।  
यजमानस्य तस्याशु सान्वयस्य च नाशनम् ।। 23.18 ।।  
पुरा प्रमादादुच्छ्रायं प्रासादादि कृतं यदि(?) ।  
पुनर्लक्षणसंयुक्तं कल्पयेद् द्विजपुंगव ।। 23.19 ।।  
पुन:प्रकल्पनविधौ बहुबेरैकबेरयो: ।  
यथापुरं कल्पयेत व्यत्यासं नैव कल्पयेत् ।। 23.20 ।।  
पूर्वं देवीविनाभूतं भूय:कलृप्तौ कृतं यदि ।  
बहुबेरं तथा तस्य देवीभ्यो सह वा विना ।। 23.21 ।।  
यथाबुद्धि विधातव्यं यजमानस्य सुव्रत ।  
प्रासादं(दो?) बिम्बमथवा स्वयंव्यक्तममानुषम् ।। 23.22 ।।  
पूर्वं लक्षणहीनं च(चेत्?)जीर्णेद्धारेऽपि तं(तत्?)तथा ।  
अन्यथा नैव कर्तव्यं कृते दोषो महान् भवेत् ।। 23.23 ।।  
स्थितयानशयानेषु बिम्बेषु च यथापुरम् ।  
अमानुषेषु कर्तव्यमनघैरेवमेव हि ।। 23.24 ।।  
मानुषेषु यथेच्छात: पुन:सृष्टौ न दोष्?ाभाक् ।  
यद्वस्तु यच्च यन्मानं याट्टशं देवनिर्मितम् ।। 23.25 ।।  
विमानं ताट्टगेवाथ जीर्णोद्धारेऽपि नान्यथ ।  
मोहात् प्रकल्पयेत्त\[च्च अ\](च्चेद?)न्यथा राजराष्ट्रयो: ।। 23.26 ।।  
दोषाय जायते विप्र यथापूर्वं प्रकल्पयेत् ।  
ऐष्टकं मृण्मयं वा चेन्मानुषं वार्षमेव वा ।। 23.27 ।।  
धाम जीर्णं सदि भवेत् पुनस्तच्छिलयापि वा ।  
अथवेष्टकया कुर्यात् तत्र दोषो न विद्यते ।। 23.28 ।।  
रक्षार्थमुपपीठादि कल्पयन् वर्धयेद्ब्रहि: ।  
तत्रस्थान् परिवारांश्च स्थापयेत् कल्पयेत्पुन: ।। 23.29 ।।  
तत्र दोषश्च न भवेत्तत्संरक्षणार्थिन: ।  
जीर्णं भवेद्यदि पुनर्गोपुरं पीठमेव वा ।। 23.30 ।।  
नद्यादीनां जलरयैर्नष्टं वा चलितं तु वा ।  
धाम बिम्बादि तत्स्थानात् पुनरन्यत्र (त्तु?) कल्पयेत् ।। 23.31 ।।  
येन मन्त्रेण या मूर्तिर्याट्टशेनाधिकारिणा ।  
कल्पिता ताट्टशीमेव मूतीनां(र्तिं तु?)परिकल्पयेत् ।। 23.32 ।।  
मूर्तिस्तन्त्रं च मन्त्रं च ताट्टशं चैव देशिक: ।  
जीर्णोद्धारे पूर्वविधौ फलं तुल्यं द्वयोर्भवेत् ।। 23.33 ।।  
व्यत्यये कल्प्यमाने तु \[मूर्तिनात्रा(तीनाम?) धिकारिणा\] ।  
क्षयो भवेदतिमाहन् राजराष्ट्रनृणामनि ।। 23.34 ।।  
जीर्णोद्धारे कल्प्यमाने बहुबेरे प्रतिष्ठिते ।  
स्त्रापयेत् कर्मबिम्बं च वेदिकायां च शायेत् ।। 23.35 ।।  
न कार्यो जलसंवासो नयनोन्मीलनं विना ।  
संहारसृष्टी च विना ह्मन्यत्सर्वं समाचरेत् ।। 23.36 ।।  
आसाद्य ध्रुवबेरेण सर्वं विप्र प्रकल्पयेत् ।  
बालालयं विधायाथ तद्रात्र्यां प्रार्थ्य सादरम् ।। 23.37 ।।  
आवह्म तद्ग्रतां शक्तिं कुम्भे तद्धान्यमस्तके ।  
स्थापयित्वा समभ्यर्च्य प्राप्ते काले च देशिक: ।। 23.38 ।।  
निवेष्य मूलबेरे तां शक्तिं शास्त्रोक्तवर्त्मना ।  
\[कुम्भपातौ\](?) विशेषेण परिवारान् प्रकल्पयेत् ।। 23.39 ।।  
तदन्ते चोत्सर्व कुर्यात् स हि शान्तिविधि: स्मृत: ।  
प्रासादे प्रतिमायां च प्रभापीठादिकेऽपि च ।। 23.40 ।।  
अङ्गभङ्गादिदोषाणं कृते संधानकर्मणि ।  
जातायामपि विच्छित्तौ पूजायाश्चैव काश्यप ।। 23.41 ।।  
अस्पृश्यस्पर्शने जाते विण्मूत्ररुधिराधिरादिभि: ।  
स्पर्शनाद् दूषणे जाते धाम्रो बिम्बस्य वा द्विज ।। 23.42 ।।  
संप्रोक्षणं विधातव्यमिति शस्त्रस्य निश्चय: ।  
दोषाणं तारतम्येन प्रोक्षणं स्त्रपनं हरे: ।। 23.43 ।।  
होमं च कारयेद्विद्वान् शान्त्यर्थं सर्वकर्मणाम् ।।  
  
इति पञ्चरात्रे महोपनिषदि विश्वामित्रसंहितायां  
जीर्णोद्धारविधिर्नाम त्रयोर्विशोऽध्याय: ।।  
  
--------\*--------  
