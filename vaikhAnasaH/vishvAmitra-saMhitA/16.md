+++
title = "16 अध्यायः १६"

+++





अध्यायः १६  




विश्वामित्रसंहितायाः अध्यायाः  

- [अध्यायः



























षोडशोऽध्याय:  
काशयप:----  
भगवन् गाधितनय देवस्य हरिमेधस: ।  
विशेषदिवसे पूजा विहिता यदि मे गुरो ।। 16.1 ।।  
वक्तुमर्हसि सर्वज्ञ करुणाकर सांप्रतम् ।  
विश्वामित्र:----  
देवदेवस्य विष्णोस्तु विशेषदिवसार्चनम् ।। 16.2 ।।  
शृणु सानुग्रहं वित्तं मदीयं त्वयि वर्तते ।  
मासे शुचौ सिते पक्षे दशम्यां द्विजपुंगव ।। 16.3 ।।  
कृत्वा प्रातस्तनं कार्यं स्त्रात: शुक्लाम्बरावृत: ।  
धृतोर्ध्पुण्ड्रो भगवद्धाम गत्वा प्रणम्य च ।। 16.4 ।।  
विज्ञापयेज्जगन्नाथं देवदेवं श्रिय: पतिम् ।  
भगवन् सर्वजगतामावास करुणानिधे ।। 16.5 ।।  
वासुदेव श्रिय: कान्त सर्वाधार जगन्मय ।  
चातुर्मास्ये विशेषेण पूजा या भवतोदिता ।। 16.6 ।।  
तया देव समारद्धुमिच्छामि त्वां जनार्दन ।  
जुषस्व तां प्रसीद त्वं शरणागतवत्सल ।। 16.7 ।।  
इति विज्ञाप्य देवेशं समाराध्य यथापुरम् ।  
प्रणम्य दण्डवद् भूमौ स्तुत्वा स्तोत्रैरपि द्विज ।। 16.8 ।।  
प्राप्ते मध्याह्नसमये गत्वा च सरितं शुभाग् ।  
तत्र मध्याह्नकीं सर्वा तत्क्रियां समवाप्य च ।। 16.9 ।।  
संप्राश्य पञ्चगव्यं च देवस्य निकटं व्रजेत् ।  
तत्रापि च यथापूर्वं विधाय यजनं हरे: ।। 16.10 ।।  
निर्गत्य मण्डपे तत्र यथापूर्वं स्वलंकृतम् ।  
वितानध्वजमुक्तास्त्रक्सुमस्त्रग्भिर्विभूषिते ।। 16.11 ।।  
यज्ञवृक्षोदभवैश्चैव चतुर्भिस्तोरणैर्वृते ।  
कुम्भाष्टकैश्च परित: पार्श्वयो: संस्थितैर्वृते ।। 16.12 ।।  
चतुर्द्वारे तथा लिप्ते गोमयादिभ: समन्तत: ।  
चित्रिते च सुधाचूर्णेर्मध्ये चक्राब्जमण्डले ।। 16.13 ।।  
मण्डलेशानभागे च शालिभिस्तण्ङुलैस्तिलै: ।  
मध्ये मध्ये च विस्तीर्णै: पटै: शुद्धै: समावृते ।। 16.14 ।।  
माहेन्द्रमण्डले लिप्ते कुम्भं च शुभलक्षणम् ।  
तन्तुभिर्वेष्ठितं चैव कालमण्डलवर्जितम् ।। 16.15 ।।  
वेष्ठितं क्षौमयुग्मेन सुशुभेन नवेन च ।  
सरत्नं च सहेमाब्जं सकूर्चं च सपल्लवम् ।। 16.16 ।।  
सफलं सापिधानं च स्थापयित्वा समन्तत: ।  
एवंविधं च करकं तस्य दक्षिणतो न्यसेत् ।। 16.17 ।।  
कुम्भाष्टकं च ?परित: स्?थापयित्वाष्टदिक्ष्वथ ।  
मण्डलस्योत्तरे भागे कुण्डं कृत्वा विधानत: ।। 16.18 ।।  
तन्मध्ये वेदिसंस्थं तं प्रतिष्ठाप्य हरिं पुन: ।  
कुम्भे च मण्डले चैव देवमावाह्म पूजयेत् ।। 16.19 ।।  
अन्नं चतुर्विधं चैव निवेद्य परमात्मने ।  
कुण्डसंस्थितदेवेशं समिदिभ: सप्तभि: क्रमात् ।। 16.20 ।।  
आराध्य चरुशेषं च स्वयं प्राश्यापि वाग्यत: ।  
अङ्कुरानर्पयित्वा च गत्वा देवस्य संनिधिम् ।। 16.21 ।।  
पूजयित्वा च देवेशं यथापूर्वमतन्द्रित: ।  
मण्डपे च समागत्य जपस्तोत्रादि?भिर्निशाम् ।। 16.22 ।।  
नीत्वा जागरणेनैव प्रभाते स्त्रानपूर्वकम् ।  
विधारयन् सान्धमपि चात्मनापि यतात्मवान् ।। 16.23 ।।  
आगत्य मण्डपं तत्र द्वारतोरणपूर्वकम् ।  
सभाजनं विधायाथ कुम्भमण्डलयोरपि ।। 16.24 ।।  
निवेदनान्तं सकलं क्रियाजातां समाप्य च ।  
विशेषयजनं कृत्वा देवदेवस्य वै हरै: ।। 16.25 ।।  
सायंकाले तु संप्राप्ते कृत्वा सायंतनं विधिम् ।  
आराध्य भगवन्तं च वासुदेवं सनातनम् ।। 16.26 ।।  
कराब्जे शयनार्चाया ब्ध्वा मङ्लकौतुकम् ।  
आत्मनश्च करे बध्वा कौतुकं स्वर्णनिर्मितम् ।। 16.27 ।।  
प्रार्थयित्वा च तं देवं बहिर्निर्गमनाय च ।  
आरोप्य यानं देवेशं धाम नीत्वा प्रदक्षिणम् ।। 16.28 ।।  
आगत्य यागसदनं सौवर्णे विष्ठरोत्तमे ।  
मण्डलाभिमुखं देवमध्यास्याथ सभाजयेत् ।। 16.29 ।।  
परमान्नं निवेद्यैव कुग्भमण्डलयोरपि ।  
हुत्वा ?चाष्टोत्तरशतं मूलमन्त्रेण मन्त्रवित् ।। 16.30 ।।  
कुम्भाष्टके च परित: पूजयित्वेन्द्रपूर्वकान् ।  
बलिं च कुमुदासदिभ्यो लाकेकपालेभ्य एव च ।। 16.31 ।।  
दिक्ष्वष्टासु च विन्यस्य दिगीशेभ्यश्च सत्तम ।  
स्थापयित्वा च कलशान् पञ्चविंशातिसंख्यकान् ।। 16.32 ।।  
स्त्रापयित्वा च देवेशं शयने कलिप्ते पुरा ।  
शलीनां पञ्चभिर्भा रैस्तण्डुलैश्च तिलैरपि ।। 16.33 ।।  
विस्तीर्णप्रच्छदपटै: कल्पितै: कम्बलैरपि ।  
नानावर्णैर्महार्घैश्च सोपधानचतुष्टयै: ।। 16.34 ।।  
वयाध्रचर्म समास्तीर्य तस्योर्ध्वे क्षौमसंज्ञके ।  
शाययित्वा जगन्नाथं रक्षार्थं चायुधाष्टकम् ।। 16.35 ।।  
संस्थाप्य पूजयित्वाथ मुखवर्जं च वाससा ।  
देवताच्छाद्य कुम्भं च शिर:स्थाने निवेश्य च ।। 16.36 ।।  
नृत्तगीतादिभिश्चैव वेदानामपि घोषणै: ।  
जागरेण नयेद्रात्रिमनश्रन्नेव काश्यप ।। 16.37 ।।  
ब्राह्मे मुहूर्ते चोत्थाय कृत्वा \[चैव प्रभातकम्\] (प्राभातिकं तथा?) ।  
विधानं च स्वसूत्रोक्तं गत्वा यागार्थमण्डपम् ।। 16.38 ।।  
द्वारावरणपूजादि सर्वं परिसमाप्य च ।  
स्थापयित्वाथ कलशान् पञ्चविंशतिसंख्यकान् ।। 16.39 ।।  
कुम्भमण्डलगं देवमाराध्य च जगन्मयम् ।  
करकस्थं च ?हेतीशं सभाज्य च सुदर्शनम् ।। 16.40 ।।  
कुम्भे चाष्टार्णमन्त्रेण हुत्वा चाज्यशताहुती: ।  
उत्थाप्य शयनाद्देवं भवभञ्जकमव्ययम् ।। 16.41 ।।  
वेद्यामानीयं संस्त्राप्य कलशै: स्थापितैरपि ।  
परिवेष्ट्य यथाशोभं विष्ठरे चोपवेश्य च ।। 16.42 ।।  
नीत्वा प्रदक्षिणं धाम कुर्यादुद्धोषणान्वितम् ।  
प्रवेश्य भगवद्ग्रेहं सर्वरत्नविचित्रिते ।। 16.43 ।।  
बाल\[योगे\](?)च पर्यङ्के मृद्वास्तरणसंस्कृते ।  
चनगरुकर्पूरधूपिते वासितेऽपि च ।। 16.44 ।।  
सुगन्धिभिश्च कुसुमैरामोदितदिगन्तरे ।  
उपधानसमायुक्ते महार्धक्षौमसंस्थिते ।। 16.45 ।।  
शाययित्वाथ तं देवं क्षौमेणाच्छादितोप(द्य चोप?)रि ।  
रक्षां कृत्वाथ देवस्य हेतीशै: परित: सिथतै: ।। 16.46 ।।  
कुमुदादिगणेशांश्च स्थापयित्वा समन्तत: ।  
विज्ञाप्य देवदेवं तं गाथया वक्ष्यमाणया ।। 16.47 ।।  
लक्ष्मीनाथ जगन्नाथ सर्वलोकैकसंश्रय ।  
भक्तानामार्तिहरणे सर्वदा दीक्षित प्रभो ।। 16.48 ।।  
योगनिद्रां निषेवस्व देव मासचतुष्टयम् ।  
सर्वलोकहितार्थाय कृतार्थीकुरु मां प्रभो ।। 16.49 ।।  
इति विज्ञापनं कृत्वा प्रणम्य च गृहं व्रजेत् ।  
तस्मिन् दिने प्रभाते च कल्याणार्चां महामते ।। 16.50 ।।  
निर्गमय्य सभास्थाने सर्वशोभासमन्विते ।  
विष्टरं संनिवेश्याथ पूजयित्वाभिषिच्य च ।। 16.51 ।।  
महाहविर्निवेद्याथ सर्वव्यञ्चनसंयुतम् ।  
माधवं यानमारोप्य सर्वभूषणभूषितम् ।। 16.52 ।।  
ग्रामं परीत्य सर्वत्र धाम्रि (म्र:?) सर्वावृतीरपि ।  
प्रदक्षिणं परिभ्रम्य निवेश्य च यथापुरम् ।। 16.53 ।।  
निर्गत्य स्वगृहं गत्वा सहितो वैष्णवैर्द्विजै: ।  
भुक्त्वा यथेष्टं तेभ्याश्च दद्याच्छक्या च दक्षिणाम् ।। 16.54 ।।  
आरम्य तस्माद्दिवसाच्छयान्स्य मधुद्विष: ।  
विशेषाराधनं कुर्यादुत्थानाविधि काश्यप ।। 16.55 ।।  
प्रतिमासं विधातव्यं सिते पक्षे श्रिय: पते: ।  
द्वादश्यां देवदेवस्य चतु:स्थानसभाजनम् ।। 16.56 ।।  
सिते पक्षे च नभसि द्वादश्यां परिवर्तनम् ।  
पार्श्वयोदेवदेवस्य कारयित्वा सभाजयेत् ।। 16.57 ।।  
ऐषस्य शुद्धद्धादश्यामासीनं च प्रकल्पयेत् ।  
ऊर्जे मासि सिते पक्षे द्वादश्यां मधुसूदनम् ।। 16.58 ।।  
चतु:स्क्थानेषु संपूज्य पूर्वोक्तेन विधानत: ।  
उत्थाच यथापूर्वं कलशैरभिषिच्य च ।। 16.59 ।।  
अलंकृत्य निवेद्यानतं सभाज्य च सुरेश्वरम् ।  
सर्ववीथी: परिभ्राम्य मन्दिरान्त:(रं तु?) प्रवेशयेत् ।। 16.60 ।।  
श्याने जगतां नाथे व्रतानि शृणु काश्यप ।  
कुशोदकं पञ्चगव्यं प्रापणं चानुसेवनम् ।। 16.61 ।।  
वर्ज्यानि शृणु विप्रोदेर्दिवास्वाप: पराशनम् ।  
योषित्सेवा तैलसेवा कांस्यपात्रे च भोजनम् ।। 16.62 ।।  
मांसाशनममून्याहुर्वज्यांनि द्विज्पुंगव ।  
वैष्णवांश्च यथाशक्ति भोजयेद्दक्षिणामपि ।। 16.63 ।।  
दद्यात्तेभ्यश्च तत्प्रीत्या प्रति: स्यात् पुरुषोत्तम: ।  
अथ कृष्णस्य विधिवदाराधनविधिं शृणु ।। 16.64 ।।  
श्रावणे मासि पक्षे च कृष्णेऽष्टम्यां प्रजापते: ।  
नक्षत्रे वसुदेवस्य देवक्यां भगवान् हरि: ।। 16.65 ।।  
सर्वलोकहितार्थाय भूमेर्भारावतारणम् ।  
कर्तुमाविरभूद् भूमौ मध्यरात्रे महामते ।। 16.66 ।।  
तज्जन्मदिवसे पूजां सविशेषं समाचरेत् ।  
तस्य पूर्वं सप्तमेऽहि पञ्चमे वाङ्कुरार्पणम् ।। 16.67 ।।  
विधय मण्डपं कुर्याद्यथापूर्वमलंकृतम् ।  
कुम्भमण्डलसंस्थानं यथापूर्वं विधाय च ।। 16.68 ।।  
सप्तम्यामथ सायाह्ने समाराध्य जगद्गुरुम् ।  
विज्ञाप्य देवदेवाय समाराधनकर्म तत् ।। 16.69 ।।  
नवनीलघनच्छायहरेर्वा सर्वदेहिन: ।  
चतुर्भुजस्य वा हस्ते देवकीतनुजन्मन: ।। 16.70 ।।  
स्वर्णत्रिनिष्ककं सूत्रं बध्वा मङ्गलकौतुकम् ।  
आरोष्य यानं सौवर्णं परिभ्राम्य प्रदक्षिणम् ।। 16.71 ।।  
आनीय मण्डपं तत्र जाम्बूनदमये शुभे ।  
सिंहसने समारोप्य सभाज्य च यथाक्रमम् ।। 16.72 ।।  
द्वारतोरणकुम्भानां मण्डलस्य च पूजनम् ।  
विधायोक्तविधानेन नैवेद्यान्ते विधाय च ।। 16.73 ।।  
कुण्डेश(च?) द्वादशार्णेन मन्त्रेण विधिवच्चरेत् ।  
स्थापयित्वा च कलशान् पञ्चविंशतिसंमितान् ।। 16.74 ।।  
स्त्रापयित्वा च तैर्देवं यथापूर्वं प्रकल्पिते ।  
शालीनां दशभारेण तत्प्रमाणैश्च तण्डुलै: ।। 16.75 ।।  
तिलैरपि समास्तीर्णैर्नानावर्णैश्च कम्बलै: ।  
आस्तृते शयने देवं शाययित्वा जगन्मयम् ।। 16.76 ।।  
तत्समीपे समासीनो जितं त इतिपूर्पकै: ।  
द्वादशार्णजपैव नीतनृत्तादिभिस्तथा ।। 16.77 ।।  
रजनीं जागरेणैव नीत्वा प्रातश्च तद्दिने ।  
स्त्रात: शुक्लाम्बरधर: स्त्रग्वी च समलंकृत: ।। 16.78 ।।  
यागमण्डपमासाद्य द्वारपूजनपूर्वकम् ।  
कुम्भमण्डलदेवस्य नैवेद्यान्तं सभाजनम् ।। 16.79 ।।  
कृत्वा शयानं च विभुं पुण्डरीकायतेक्षणम् ।  
श्यामलं बालपुषं सुस्मिताधरमच्युतम् ।। 16.80 ।।  
उत्थाप्य जगतां नाथं मण्डपे विनिवेश्य च ।  
महाहवि:प्रदानान्तं चतु:स्थानस्थितस्य च ।। 16.81 ।।  
विधाय यजनं मूलबेरेऽपि सविशेषत:(?) ।  
पूर्वाच्च द्विगुणैभोगैर्नैवेद्यान्तै: सभाजनम् ।। 16.82 ।।  
कृत्वा च दिवसं सर्वं निशापूर्वार्धमेव च ।  
गीतैर्नृत्तैर्बहुविधैर्देदानां श्रावणेन च ।। 16.83 ।।  
इतिहासपुराणानि(नां?) वाचनेन क्षपां नयेत् ।  
अर्धरात्रे स संप्राप्ते पूजयित्वा सुरेश्वरम् ।। 16.84 ।।  
स्नानवेदिं समानीय गन्धतैलं सुसंस्कृतम् ।  
उपाकृतं शातकुम्भद्रोणीषु द्विजपुंगव ।। 16.85 ।।  
शालितण्डुलभाराणां दशकै: कल्पिते भुवि ।  
राशौ सुनिहितं (ते?) पात्रे हेमकलृप्ते निषिच्य च ।। 16.86 ।।  
पुण्याहं वाचयित्वा च वैष्णवैद्विजपुंगवै: ।  
सशङ्खभेरीसंनादैर्देवमूध्रिं च सेचयेत् ।। 16.87 ।।  
अवशिष्टं च सर्वेषां वैष्णवानां शिरस्स्वपि ।  
गायकानां नर्तकानां ताण्डवानां च सर्वश: ।। 16.88 ।।  
देशान्त\[रगतानां च\] (रादगतानां?) वेश्यानामपि सर्वश: ।  
हनूमदादिभक्तैश्च सह मामन्दिरेष्वपि ।। 16.89 ।।  
निक्षिप्य हेमद्रोणीषु निषिच्चेत् परिचारकै: ।  
ये धारयन्ति तत्तैलं शिरोभिर्मनुजा भुजि ।। 16.90 ।।  
नीरोगा: सुसमृद्धाश्च सर्वे ते यावदायुषम् ।  
इह? भोगान् परान् भुक्त्वा यान्ति चान्ते परं पदम् ।। 16.91 ।।  
माषवचूर्णैश्च देवस्य कल्ययित्वाङ्गमर्दनाम् ।  
तैलापनयनं कृत्वा गन्धामलकपूर्वकै: ।। 16.92 ।।  
स्त्रापयित्वा तदन्ते च यथाशास्त्रं प्रकल्पिते ।  
एकशीतिघटाम्भो?भिरभिषिच्य च तन्मय: ।। 16.93 ।।  
यशाशेभमलंकृत्य कृष्णं यादवपुंगवम् ।  
बलभद्रेण सहितमथवा केवलं द्विज ।। 16.94 ।।  
कुम्भमण्डलपूर्वादि पूवनं कारयेद् द्विज ।  
निवेद्य पायसादीनि सर्वाण्यन्नोत्तमानि च ।। 16. 95 ।।  
नवनीतं च सुबहु हेमपात्रे निवेद्य च ।  
शुष्ठीपूर्वं (चूर्णं?) शर्करण मिलितं च निवेदयेत् ।। 16.96 ।।  
क्षीरं घृतं च सुव्रहु कदल्यादिफलानि च ।  
जाम्बवानि फला\[न्यद्य(?) \[यत्तत्संपाद्यते नरै: ।। 16.97 ।।  
तत्सर्वं देवदेवाय देवकीसूनवे द्विज ।  
निवेदयेदभक्तियुक्त: श्रद्धापूतेन चेतसा ।। 16.98 ।।  
क्षीरं निवेदितं तस्मै तस्मिन् काले द्विजोत्तम ।  
तावत्कालमनश्रन्त्य: स्नाता: शुद्धाम्बरा: स्त्रिय: ।। 16.99 ।।  
पिबन्ति भक्तित्तसंयुक्ता वन्ध्योश्चत्तनयान् बहून् ।  
अरोगांश्च सुरूपांश्च विदुषो जनयन्ति ता: ।। 16.100 ।।  
देवं च यानमारोप्य शिबिकादिं स्वलंकृतम् ।  
प्रदक्षिणं परिभ्राम्य ग्रामं मन्दिरमेव च ।। 16.101 ।।  
सर्वमङ्लसंयुक्तं तूर्यरावादिसंयुतम् ।  
प्रवेशयेदभगृहं यथास्थानं निवेशयेत् ।। 16.102 ।।  
तत: प्रभृति (त आरभ्य?) दिवसान् त्रीन्वा पञ्चाथ सप्त वा ।  
उत्सवं कारेयद्विद्वान् यथाश्रद्धं यथावसु ।। 16.103 ।।  
तथा वसन्तसमये मधुमासे द्विजोत्तम ।  
सिते पक्षे नवम्यां च तारकेऽदितिदैवते ।। 16.104 ।।  
प्रादुर्भूतं च मध्याहे मुहूर्तेऽभिजिति द्विज ।  
देव्या च सीतया सार्धं लक्ष्मणेनानुजेन च ।। 16.105 ।।  
आराधयेज्जगन्नाथं सर्वदेवेश्वरेश्वरम् ।  
रामं दशरथाज्जातं कौसल्यायां महामते ।। 16.106 ।।  
रावणस्य वधार्थाय(र्थं तु?) राक्षसेशस्य काशयप ।  
संभूतं मानुषे लोके बाणाबाडुं धनुर्धरम् ।। 16.107 ।।  
बाणबाणासनधरं राघवं लक्ष्मणाग्रजम् ।  
पूर्वोक्तेन विधानेन तस्मिन् काले समर्चयेत् ।। 16.108 ।।  
इत्येवं तु भिदा पूर्वादवशिष्टं समं द्विज ।  
तदे(थै?)व लक्ष्मीसहितं नृसिंहवपुषं हरिम् ।। 16.109 ।।  
\[हिरण्याक्षासुरगणं धरण्या चाङ्कसंस्थया\] (?) ।  
\[सार्धमुद्धृतया देव्या (?)\] यजेत्सर्वार्थसिद्धये ।। 16.110 ।।  
तपस्याश्वयुजे वापि सिते लक्षभीधरं हरिम् ।  
यजेत विधना तेन पूर्वोक्तविधिना द्विज ।। 16.111 ।।  
कार्तिके मासि च तथा पक्षे शुक्लेतरे(?)द्विज ।  
द्वादश्यां देवदेवंशं प्रबोध्य पुरुषोत्तमम् ।। 16.112 ।।  
अर्चयेचच यथा देवं कुम्भादिषु च काशयप ।  
कार्तिक्यां पौर्णमास्यां च सर्वदेवेश्वरं हरिम् ।। 16.113 ।।  
आराध्य जगतां नाथं संचोदितविधानत: ।  
दीपिका दर्शयेच्चैव प्रदोषे शेषशायिने ।। 16.114 ।।  
गोपुरेषु च सर्वेषु प्राकारवलयेषु च ।  
द्वारदेशेषु सर्वेषु खात्वा(?)स्तम्भान् विशेषत: ।। 16.115 ।।  
मण्डपेषु च सर्वेषु दीपानारोपयेत् प्रभो: ।  
कल्पयित्वा च कूटादिमध्?ये मध्ये च दीपिका: ।। 16.116 ।।  
गव्येनाज्येन चारोप्य देवदेवाय दर्शयेत् ।  
मूलबेरस्य पुरत: पात्रं स्वर्णमयं द्विज ।। 16.117 ।।  
गव्याज्याढकसंपूर्णं \[फल(?)\]तन्तुदशावृतम् ।  
धान्यराशौ तु संस्?थाप्य तस्मिन् दीपं च पूजयेत् ।। 16.118 ।।  
उपूपादीनि सर्वाणि भक्ष्याण्यपि निवेदयेत् ।  
मासर्क्षेषु च सर्वेषु विषुवायनयोस्तथा ।। 16.119 ।।  
संक्रान्तिषु च सर्वेषु(सर्वासु?) द्वादशीषु विशेषत: ।  
श्रवणे च पुनर्वस्वो: फल्गुनीषूत्तरेषु च ।। 16.120 ।।  
विशेषयजनं कार्यं विष्णोर्तिष्णो: सुरद्विषाम् ।।  
  
इति पञ्चरात्रे महोपनिषदि विश्वामित्रसंहितायां  
विशेषदिवसपूजा?\[धिधिर्नाम\]षोडशोऽध्याय: ।।  
----------\*---------  
