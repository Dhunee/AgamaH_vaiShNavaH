+++
title = "१५"

+++
अथ पञ्चदशो ऽध्यायः।

अथ पञ्चदशो ऽध्यायः।  
दशावतार कल्पः (रामः) भार्गवः  
    
अतः परशुरामस्य स्थापनं वक्ष्यते ऽधुना ।  
बहुभिर्बलवद्भिस्तु राजभिर्धरणी हता ॥ १५।१ ॥  
तद्वधाय कृतोद्योगो जमदग्निसुतो हरिः ।  
भूत्वावतीर्णो लोकेस्मिन् भारनिर्हरणाय वै ॥ १५।२ ॥  
परशुं च गृहीत्वोर्व्यां नृपान् सर्वान् प्रगृह्य च ।  
जघान किलभूयो ऽपि रामो भीमपराक्रमः ॥ १५।३ ॥  
स्थापयेच्छत्रुनाशाय रामं परशुधारिणम् ।  
श्रीप्रतिष्ठितके चैव अङ्गनाकार एव च ॥ १५।४ ॥  
मध्यमं दशतालेन रामं द्विभुजमाचरेत् ।  
परशं दक्षिणे हस्ते धृत्वाचैव विचक्षणम् ॥ १५।५ ॥  
वाममुद्देशहस्तं च जटामुकुटशोभितम् ।  
रक्तवर्णयुतं चैव श्वेताम्बरधरं तथा ॥ १५।६ ॥  
सर्पाभरणसंयुक्तं स्थानकं तत्र कारयेत् ।  
तद्रूपं कौतुकं कुर्यादथ वा तं चतुर्भुजम् ॥ १५।७ ॥  
अन्वाहार्ये प्रधानाग्नौ हौत्रशंसनमाचरेत् ।  
"रामं ऋषिसुतं विष्णुं परशुपाणिऽमितीरयेत् ॥ १५।८ ॥  
इत्येवमुक्त्वा चावाह्य निरुप्याज्याहुतीर्यजेत् ।  
"विष्णुर्वरिष्ठऽ इत्युक्त्वा शतमष्टाधिकं यजेत् ॥ १५।९ ॥  
उत्सवस्नपनादीनि विष्णुवत्सर्वमाचरेत् दाशरधिः ।  
रावणो बहुभिः क्रूरै राक्षसैश्च महाबलैः ॥ १५।१० ॥  
त्रीन् लोकान् पीडयामास वरदानेन गर्वितः ।  
देवास्सम्पीडितास्सर्वे मुनयश्चाखिलास्तथा ॥ १५।११ ॥  
तैर्देवैर्मुनिभिस्सर्वैः संस्तुतो हरिरव्ययः ।  
तद्वधाय कृतोद्योगो मानुषं रूपमास्थितः ॥ १५।१२ ॥  
अवतीर्णस्सुतो भूत्वा राज्ञो दशरथस्य चऽ ।  
रामस्तु राक्षसान् हत्वा सर्वान् लोकानपालयते ॥ १५।१३ ॥  
पुष्ट्यर्थी विजयार्थी च वीरार्थी च विशेषतः ।  
कूटागारेङ्गनाकारे फेलाकारं चतुष्फुटम् ॥ १५।१४ ॥  
स्वस्तिकं वा विमानस्तु कृत्वाचैव विचक्षणः ।  
राघवं तु प्रतिष्ठाप्य यथा वत्सम्प्रपूजयेत् ॥ १५।१५ ॥  
अथातस्सम्प्रवक्ष्यामि रामलक्ष्मण लक्षणम् ।  
सीताया वायुपुत्रस्य भरतस्यासुजस्य च ॥ १५।१६ ॥  
मानोन्मानप्रमाणानि वक्ष्ये सङ्क्षेपतः क्रमात् ।  
उत्तमं दशतालेन मध्यमेन यथाक्रमम् ॥ १५।१७ ॥  
उत्तमं राघवेन्द्रस्य मध्यमं लक्ष्मणस्य च ।  
अन्तेनै व तु मासेन सीतायास्तूच्छ्रयो भवेत् ॥ १५।१८ ॥  
नवतालेन मानेन वायुपुत्रं प्रकल्पयेत् ।  
अधमं दशतालेन भरतस्यानुजस्य च ॥ १५।१९ ॥  
एवं युक्तियुतेनैव क्रियते शास्त्रवित्तमैः ।  
गर्भद्वारविमानाभ्यां बेरमानमिहोच्यते ॥ १५।२० ॥  
उत्सव प्रतिमायान्तु सर्वेषामालयेषु वै ।  
तद्देवभेदं मूर्तीनां तत्प्रमाणेन योजयेत् ॥ १५।२१ ॥  
इष्यते गर्भमानन्तु पुष्यमानम्? विभज्य च ।  
उत्तमं पञ्चभागं तु चतुर्भागं तु मध्यमम् ॥ १५।२२ ॥  
त्रिभागमधमं प्रोक्तं यथावच्छास्त्रवित्तमाः ।  
गर्भमानं प्रवक्ष्यन्ति द्वारमानन्तु वक्ष्यते ॥ १५।२३ ॥  
सप्तभागे चतुर्भागमुत्तमं तु विधीयते ।  
त्षंशं तु मध्यमं प्रोक्तमर्थांशमधमं भवेत् ॥ १५।२४ ॥  
द्वारमानमिदं प्रोक्तं क्रियायान्तु विशेषतः ।  
रामस्याथ ललाटान्तं नासान्तं लक्ष्मणोच्छ्रयम् ॥ १५।२५ ॥  
आस्यान्तमथ वा कुर्याद्वायुपुत्रस्य लक्षणम् ।  
भरतस्यामजस्यापि तथा गलसमं भवेत् ॥ १५।२६ ॥  
उष्णीषात्पादपर्यन्तं चतुर्विंशच्छताङ्गुलम् ।  
षष्टिद्विगोलगं विद्यादेकत्षंशत्रिभागीकम्? ॥ १५।२७ ॥  
तालानि दशभागैकमुत्तमं दशतालकम् ।  
चतुर्भागाष्टभागं स्याच्चतुस्तालं तथैव च ॥ १५।२८ ॥  
दशतालस्य त्षंशेन उत्तमं मध्यमाधमम् ।  
मध्यमादधमं हीनं मुखे वार्धाङ्गुलक्षयम् ॥ १५।२९ ॥  
उष्णीषमङ्गुलं नेत्रं शिरस्त्षङ्गुलमिष्यते ।  
ललाटे हनुपर्यन्तं त्रयोदशार्धाङ्गुलं भवेत् ॥ १५।३० ॥  
गलं चतुर्यवाः प्रोक्ताग्रीवा सार्धत्रियङ्गुला ।  
हिक्का हृदयानाभ्यन्तं मेढ्रमूलं मुखत्रयम् ॥ १५।३१ ॥  
मुखायामं चतुर्मात्रं लिङ्गं पञ्चाङ्गुलायतम् ।  
नाभिरर्धाङ्गुलं ज्ञेयं निम्नार्धवरितालका ॥ १५।३२ ॥  
श्रोणी भागार्धमेवं स्यात्कटिः पञ्चाङ्गुलं भवेत् ।  
मेढ्रमूलादिजान्वन्तं सप्तविंशतिकाङ्गुलम् ॥ १५।३३ ॥  
जानुभागमिति प्रोक्तं जङ्घोरू सुसमायुतौ ।  
चरणं चतुरङ्गुल्यं मनोर्देशविधानतः ॥ १५।३४ ॥  
ब्रह्माङ्गुलमूखायामं त्रयोदशाङ्गुलमेव च ।  
कनिष्ठाङ्गुलमायाममेकादशाङ्गुलं भवेत् ॥ १५।३५ ॥  
अक्ष्णामुष्णीषपर्यन्तं भागार्धाङ्गुलमुच्छ्रयम् ।  
हिक्कासूत्रान्तमेवं स्वात्स्कन्धमूलद्वयं भवेत् ॥ १५।३६ ॥  
स्कन्धं भुजसमोत्सेधं भुजोर्ध्वं गोलकं भवेत् ।  
भुजद्विमुखमायामं कूर्परं च कलायतम् ॥ १५।३७ ॥  
प्रकोष्ठं विंशदङ्गुल्यं हस्तायाममिति स्मृतम् ।  
नास्यानि नाभिवामेभ्यो रक्षान्तं सूत्रदक्षिणम् ॥ १५।३८ ॥  
आदिसूत्रमिदं प्रोक्तमन्यत्सूत्रं च कारयेत् ।  
ईषत्कुञ्चितमात्रन्तु मात्रार्धं समकुञ्चितम् ॥ १५।३९ ॥  
द्विकलाकुञ्चितं ज्ञेयं त्रिविधं कुञ्चितं भवेत् ।  
पाष्णोन्य्रन्तरसंयुक्तं पञ्चागुलसमन्वितम् ॥ १५।४० ॥  
पादाङ्गुष्ठान्तरं चैव त्रयोदशाङ्गुलमीरितम् ।  
उष्णीषात्पार्श्वकर्णान्तं वामहस्तोच्छ्रयं भवेत् ॥ १५।४१ ॥  
नीव्रं कण्ठयवानान्त द्विमुखं विस्तरं भवेत् ।  
दक्षिणे लम्बहस्तन्तु ऊरुमूलौ समं भवेत् ॥ १५।४२ ॥  
नीव्रं पञ्चाङ्गुलं चैवत्रयोदशाङ्गुलमीरितम् ।  
हस्तन्तु द्व्यङ्गुल चेति कटीबाहू षडङ्गुलम् ॥ १५।४३ ॥  
त्रियुजा कुञ्चितं स्थित्या त्रिभङ्गाग्र विराजितम् ।  
दक्षिणे कटिदेशे तु वाममक्षान्वितं भवेत् ॥ १५।४४ ॥  
दक्षिणं मुखमाश्रित्य त्रिभङ्गाङ्ग मथोच्यते ।  
श्रुङ्गारगुणसंयुक्तं किरीटं वा विशेषतः ॥ १५।४५ ॥  
वज्रं पुल्लिङ्गवायुक्तं मकरकुण्डलमंयुतम् ।  
किरीटमुकुटौ ज्ञेयो हारकेयूरसंयुतम् ॥ १५।४६ ॥  
उष्णीषं केशपृष्ठान्ते त्रयोदशाङ्गुलमायतम् ।  
ग्रीवायां मध्यमं भागं ककुद्भागात्क्रमोन्नतिः ॥ १५।४७ ॥  
जानकीं समभङ्गेन वामहस्तेव पुष्पधृत् ।  
दक्षिणं सम्प्रसार्यैव रुक्मवर्णान्तु कारयेत् ॥ १५।४८ ॥  
श्यामवस्त्रधरां चैव दिव्यस्त्रीमण्डनोपमाम् ।  
लक्ष्मणं समभङ्गेन तप्तकाञ्चनसन्निभम् ॥ १५।४९ ॥  
भरतं श्यामवर्णन्तु शत्रुघ्नन्तु सुवर्णकम् ।  
लक्ष्मणस्याथ वामे तु स्थितौ बाणधनुर्धरौ ॥ १५।५० ॥  
हनूमन्तं पिङ्गलाभं वार्ताविज्ञापने परम् ।  
एवं सायुधवर्गन्तु वक्ष्यते ऽत्र निरायुधम् ॥ १५।५१ ॥  
प्रसारि दक्षिणं पादमितरच्चैव कुञ्चितम् ।  
दक्षिणे नाभयं हस्तं वामं कटिकमुच्यते ॥ १५।५२ ॥  
स्थापनादिक्रियास्सर्वाः पूर्ववत्कारयेत्ततः ।  
दक्षिणाग्नौ प्रधानेतु हौत्रशंसनमाचरेत् ॥ १५।५३ ॥  
"रामं दाशरथिं विष्णुं काकुत्स्थऽमिति चाह्वयेत् ।  
"सीतामयोनिजां लक्ष्मीं वैदेहीऽमिति चाह्वयेत् ॥ १५।५४ ॥  
"रामानुजं च सौमित्रिं लक्ष्मणं लक्ष्मिवर्धनम्ऽ ।  
"भरतं रामप्रियं चेति कैकैयीसुतमेव च ॥ १५।५५ ॥  
सद्वृत्तऽमिति चावाह्य भरतस्य विशेषतः ।  
"शत्रुघ्नं सुमनस्कं च लक्ष्मणानुजमेव च ॥ १५।५६ ॥  
दशरथोद्भवऽमित्येव शत्रुघ्नं च समाह्वयेत्   
कपिराजं हनूमन्तं शब्दराशिं महामतिम्, ॥ १५।५७ ॥  
जुष्टाकारादिसर्वं च पूर्ववत्कारयेद्बुधः ।  
"रायामीऽशेति मन्त्रेण शतमष्टाधिकं यजेत् ॥ १५।५८ ॥  
"श्रिये जातऽश्च सीताया होमे मन्त्र उदीरितः ।  
"तन्मा यशोग्रऽ मन्त्रेण भरतस्य च हूयते ॥ १५।५९ ॥  
"शन्नो निधत्ताऽमुच्चार्य लक्ष्मणस्य हुनेत्सुधीः ।  
"भूमानन्तोग्रऽ इत्युक्त्वा शत्रुघ्नस्य समाचरेत् ॥ १५।६० ॥  
"मरुतः परमाऽत्मेति मारुतस्येव मारुते ।  
सर्वत्र जुहुयान्मन्त्रं शतमष्टाधिकं बुधः ॥ १५।६१ ॥  
अर्चनं चोत्सवं चैव स्नपने च हरेरिव ।  
हली   
दैत्यानां तु वधार्थाय यदुश्रेष्ठं मलाबलम् ॥ १५।६२ ॥  
बलभद्रं विदुस्सो ऽपि वसुदेवस्य सम्बभौ ।  
भूभारमोचनार्थाय विष्णुस्सबलभद्रकः ॥ १५।६३ ॥  
हत्वानरककंसादीन् सर्वान् लोकानपालयत् ।  
एवं स्थापयितुं राममिच्छेत्कारयितं च यः ॥ १५।६४ ॥  
सोमछन्दविमाने वा हस्तिपृष्ठे ऽथ वाबुधः ।  
तृतीयं राममास्थाप्य द्विभुजं स्वेतवर्णकम् ॥ १५।६५ ॥  
दशतानेन मानेन कृत्वा रूपं समाहितः ।  
दक्षिणेतरहस्ताभ्यां मुसलं खड्गमेव च ॥ १५।६६ ॥  
श्रोणीनूत्रसमेनैव मुष्टिं समुसलं दृढम् ।  
बाहुसूत्रसमं कुर्याद्धलं वामे तथैवच ॥ १५।६७ ॥  
तस्य दक्षिणपार्श्वेतु लक्ष्मीवद्रोहिणीं चरेत् ।  
एवं तु सायुधं कुर्याद्वक्ष्ये ऽहं तु निरायुधम् ॥ १५।६८ ॥  
वामपादं समाकुञ्च्य दक्षिणं सम्प्रसार्य च ।  
अभयं दक्षिणं हस्तं वाममूरौ च विन्यसेत् ॥ १५।६९ ॥  
अग्नावाहवनीयेतु हौत्रं तत्र प्रशंसयेत् ।  
"रामं यदुवरं विष्णुं हलायुधऽमितिक्रमात् ॥ १५।७० ॥  
"इन्दिरां रेवतीं चैव लक्ष्मीं रामप्रियाऽमिति ।  
एवमावाहनं कृत्वाजुष्टाकारादि पूर्ववत् ॥ १५।७१ ॥  
"क्ष्मामेकाऽमिति मन्त्रेण शतमष्टाधिकं यजेत् ।  
अर्चनं चोत्सवं चैव स्नपनं च हरेरिव ॥ १५।७२ ॥  
इति श्रीवैखानसे  
भगवच्छास्त्रे भृगुप्रोक्तायां संहितायां  
प्रकीर्णऽधिकारे पञ्चदशो ऽध्यायः

_____________________________________________________________
