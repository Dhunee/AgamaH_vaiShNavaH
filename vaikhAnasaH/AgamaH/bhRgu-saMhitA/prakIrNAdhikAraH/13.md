+++
title = "१३"

+++
अथ त्रयोदशो ऽध्यायः।

अथ त्रयोदशो ऽध्यायः।  
नवषट्पञ्चमूर्तिविधानम्  
अत ऊर्ध्वं प्रवक्ष्यामि नवषट्पञ्चमूर्तिकम् ।  
विष्णुं च पुरुषं सत्यमच्युतं चाविरुद्धकम् ॥ १३।१ ॥  
नरनारायणाभ्यां तु वाराहं नारसिंहकम् ।  
एवं तु नवमूर्तिस्तु स्थापयित्वा यधाविधि ॥ १३।२ ॥  
विष्ण्वादिपञ्चमूर्तीस्तु अदिमूर्तिन्तथाक्रमात् ।  
स्थापयेत् तत्क्रमेणैव षण्मूर्तिकमिहोच्यते ॥ १३।३ ॥  
विष्ण्वादीनां तु पञ्चानां स्थापनं पञ्चमूर्तिकम् ।  
दशावतारकल्पः   
मत्स्यः कूर्मोवराहश्च नारसिंहो ऽथ वामनः ॥ १३।४ ॥  
रामो रामश्च रामश्च कृष्णः कर्किरिमे दश ।  
सर्गकाले तु भगवान् सृष्ट्वा विखनसं गुरुम् ॥ १३।५ ॥  
वेदानुपादिशत्तस्मै लोकसंरक्षणक्षमान् ।  
पुरा मध्वादयः काले सम्भूय भुवि राक्षसाः ॥ १३।६ ॥  
अपाहरंस्तु तान् वेदान् बलात्कृत्व विधिं मुहुः ।  
तदा तु सोमकं हन्तुं राक्षसं रणविक्रमम् ॥ १३।७ ॥  
अन्तर्हितमकूपारे मात्स्यं भावं गतो हरिः ।  
हत्वा तु सोमङ्कं पश्चाद्वेदानब्जभुवे ददौ ॥ १३।८ ॥  
ग्रामादिषु च सर्वत्र मध्यमे पश्चिमे ऽपिवा ।  
हस्तिपृष्ठविमाने तु कुम्भाकारविमानके ॥ १३।९ ॥  
द्वितालेनोत्तमं कुर्यान्मानमेतदुदाहृतम् ।  
अवतारस्य सर्वस्य कौतुकं स्याच्छतुर्भुजम् ॥ १३।१० ॥  
विशेषमत्र वक्ष्यामि प्रधाने ऽब्जावले क्रमात् ।  
हौत्रप्रशंसनं कृत्वा देवतावाहनं चरेत् ॥ १३।११ ॥  
"मत्स्यं च जलजं चेति भद्रं क्रीडात्मकंऽतथा ।  
एवमादिभिरावाह्य चान्यत्पूर्ववदाचरेत् ॥ १३।१२ ॥  
"यस्स्वयं सृष्टऽमित्युक्त्वा शतमष्टोत्तरं यजेत् ।  
यथोक्तेनैव मार्गेण संस्थाप्य विधिनार्ऽचयेत् ॥ १३।१३ ॥  
कूर्मः देवासुरार्थं मृते कृतयुगे हरिः ।  
कच्छपस्समभूद्धर्तुं मन्धरं तं महाचलम् ॥ १३।१४ ॥  
ग्रामादौ वास्तुमध्ये च पर्वताग्रे विशेषतः ।  
नन्द्यावर्तविमाने वा फेलाकारविमानके ॥ १३।१५ ॥  
एकतालेन मानेन कूर्मरूपं विधीयते ।  
कूर्मरूपं ध्रुवं कुर्यात् कौतुकं तु चतुर्भुजम् ॥ १३।१६ ॥  
प्रतिष्ठां पूर्ववत्कुर्याद्गार्हपत्ये विशेषतः ।  
हौत्रमत्र प्रशंसन्ति मूर्तिमस्त्रमथोच्यते ॥ १३।१७ ॥  
"अकूपारं कूर्मरूपं विष्णुं च वसुधाधरम्ऽ ।  
"अकूपारं जलं कूर्मं कच्छपंऽत्विति के च न ॥ १३।१८ ॥  
समावाह्य तु तैरेव निरुप्याज्याहुतीर्यजेत् ।  
"रायामीशऽस्समुच्चार्य शतमष्टाधिकं यजेत् ॥ १३।१९ ॥  
उक्तवत्थ्सापयेद्विद्वान् विधिना सम्यगर्चयेत् ।  
मत्स्यकूर्मौ द्विधा प्रोक्तौकिं चिद्भेदं प्रचक्षते ॥ १३।२० ॥  
द्विभुजौ केचिदिच्छन्ति केचिदिष्टभुजौ बुधाः ।  
वराहः   
देवमानुषतिर्यञ्च स्थावरा जङ्गमास् तथा ॥ १३।२१ ॥  
पुरासृष्टा यथा सर्वे चत्वारो भुवि जन्तवः ।  
जरायुजाण्डजोद्भिज्जन्वेदजाश्चेति जातितः ॥ १३।२२ ॥  
एवं प्रवर्तमाने तु हिरण्याक्षो महाबलः ।  
रसातलमगाद्धृत्वा चराचरधरां महीम् ॥ १३।२३ ॥  
महावराहवपुषा तां तदोद्धृतवान् हरिः ।  
वराहस्त्रिविधः प्रोक्तो देवस्याविष्कृतौ पुनः ॥ १३।२४ ॥  
क्रमादादिवराहश्च वराहः प्रलयात्मकः ।  
यज्ञवाराह इत्येवं त्रिविधिस्सम्प्रकीर्तितः ॥ १३।२५ ॥  
विमाने पर्वताकारे श्रीप्रतिष्ठितके तथा ।  
दशतालेन मानेन देवं सूकरमाचरेत् ॥ १३।२६ ॥  
चतुबान्हुसमायुक्तं शङ्खचक्रधरं परम् ।  
वामपादं समाकुञ्च्य महीमुद्धृत्य सादरम् ॥ १३।२७ ॥  
दक्षिणं चण्डितं कुर्यान्महीमूरौ समाचरेत् ।  
महीं च श्यामवर्णां तु कुर्याच्चैव विधानतः ॥ १३।२८ ॥  
एवमादिवराहन्तु कारयेल्लक्षणान्वितम् ।  
अवान्तरमनुप्राप्य यदा तु प्रलयं हरिः ॥ १३।२९ ॥  
तत्तोयमुपसंहर्तुं वराहं रूपमास्थितः ।  
ततः प्रलयवाराहं पुराभूतं च कारयेत् ॥ १३।३० ॥  
शङ्खचक्रधरं सौम्यं पीताम्बरधरं हरिम् ।  
दक्षिणं चाभयं हस्तं वामं कट्यवलम्बितम्, ॥ १३।३१ ॥  
महीं तु दक्षिणे कुर्यात्सश्यामनिभां तथा ।  
सुखासनक्रमेणैव चासीनां वा स्वलङ्कृताम् ॥ १३।३२ ॥  
एवं प्रलयवाराहं कारयेत्तु विचक्षणः ।  
हिरण्याक्षःपुरा रक्षो बलवान् बलिनां वरः ॥ १३।३३ ॥  
वरेण गर्वाद्दुर्बुद्धिर्यज्ञविद्वेषको ऽवृधत् ।  
अवातरत्तदा विष्णुवन् रसूकरमूर्तिमान् ॥ १३।३४ ॥  
हत्वा सदैत्यं सबलं पश्चाद्यज्ञान्न्यवर्तयत् ।  
तस्माद्यज्ञवराहं तु तञ्च कुर्याद्विधानतः ॥ १३।३५ ॥  
श्वेतं यज्ञवराहं तु श्रीभूमिभ्यां सहैव वा ।  
सुखासने समासीनं कुर्याल्लक्षणसंयुतम् ॥ १३।३६ ॥  
त्रयाणां च वराहाणां स्थापने भेद उच्यते ।  
पूर्वोक्तेन क्रमेणैव सर्वं कृत्वा विशेषतः ॥ १३।३७ ॥  
सभ्याग्निकुण्डे रात्रौतु हौत्रशंसनमाचरेत् ।  
"वराहं वरदं विष्णुमुर्वीसन्धारणं तथा ॥ १३।३८ ॥  
वज्रदंष्ट्रऽमिति प्रोच्य देवमादिवराहकम् ।  
"महीं तां पृथुलामुर्वीऽमिति देवीं महीं क्रमात् ॥ १३।३९ ॥  
आवाहयेद्यथान्यायमन्वत्सर्वं समाचरेत् ।  
"वाराहं प्रलयहरं भूतेशं विष्णुमेव च ॥ १३।४० ॥  
जगत्त्रयात्मकम्ऽ चोक्त्वा वराहं प्रलयात्मकम् ।  
"वराहं देवरूपं च यज्ञेशं यज्ञवर्धकम् ॥ १३।४१ ॥  
विष्णुम्ऽ चेति तथा देवं यज्ञवाराहमाह्वयेत् ।  
आवाहनादिसर्वत्र पूर्ववत्कारयेद्बुधः ॥ १३।४२ ॥  
"क्ष्मामेकाऽमिति मन्त्रेण यजेदष्टोत्तरं शतम् ।  
हरेरुक्तविधानेन सर्वं पूर्ववदाचरेत् ॥ १३।४३ ॥  
नारसिंहः   
हिरण्यकशिपुर्नाम दैत्यानां प्रबलो ऽभवत् ।  
वरेण गर्वाद्दैत्येन्द्रो हिरण्यकशिपुस्तदा ॥ १३।४४ ॥  
देवैर्मृगैर्मनुष्यैर्वा जीविभिर्वाप्यजीविभिः ।  
दिवा वा यदि वा रात्रौ वधो मे न भवेदिति ॥ १३।४५ ॥  
लोकानुद्वेजयमास तदा तं दैत्यसत्तमम् ।  
हन्तुकामः कृतोद्योगश्चिन्तयित्वा हरिः प्रभुः ॥ १३।४६ ॥  
तत्पालितपुराद्बाह्ये महापर्वतमस्तके ।  
रक्षसा पीडितैर्देवैः प्रार्थितः करुणानिधिः ॥ १३।४७ ॥  
नरसिंहवपुर्भूत्वा दिवा रात्रिं व्यपोह्य च ।  
सन्ध्याकाले ऽवधीत्तन्तु भुवङ्गे स नखायथः ॥ १३।४८ ॥  
बाह्यमाभ्यस्तरं हित्वा जीवाजीवैर्नखैश्शुभैः ।  
एवं दैत्यवधं कृत्वा पर्वते ऽन्तरभूत् हरिः ॥ १३।४९ ॥  
ततस्तमर्चयेद्भक्त्या विजयार्थं विवृद्धये ।  
पर्वताकृतिके वापि श्रीप्रतिष्ठितके ऽपिवा ॥ १३।५० ॥  
दशतालेन मानेन नरसिंहं प्रकल्पयेत् ।  
गिरिजं स्थूणजं चैव सुदर्शननृसिंहकम् ॥ १३।५१ ॥  
तथा लक्ष्मीनृसिंहं च पातालनरसिंहकम् ।  
तथा पुच्छनृसिंहं च नृसिंहं षड्विधं विदुः ॥ १३।५२ ॥  
सिंहासने समासीनं सर्वाभरण भूषितम् ।  
नारसिंहं चतुर्बाहुं शङ्खचक्रधरं परम् ॥ १३।५३ ॥  
पादौ द्वौ च समाकुञ्च्य न्यस्य सिंहासने स्थितम् ।  
प्रसार्य हस्तौ द्वौ जान्वोस्तयोरूर्ध्वे निधाय च ॥ १३।५४ ॥  
वस्त्रेण चोरू बद्ध्वैवमासीनं गिरिजं तथा ।  
श्रियं कनकवर्णाभां मेदिनीं श्यामसन्निभाम् ॥ १३।५५ ॥  
ब्रह्मेशौ वन्दमानौ तु दक्षिणोत्तरयोः क्रमात् ।  
वाहनं सामवेदं च प्रमुखे सम्प्रकल्पयेत् ॥ १३।५६ ॥  
साम श्यामनिभं कुर्यात्सर्वाभरणभूषितम् ।  
भूमीशो नामगन्धर्वो शैषिकस्थानमाश्रितः ॥ १३।५७ ॥  
कारयेदुक्तवर्णन्तं सर्वाभरणभूषितम् ।  
स्थूणजं सम्प्रवक्ष्यामि स्थूणादाविर्बभौ हरिः ॥ १३।५८ ॥  
वामपादं समाकुञ्च्य दक्षिणं सम्प्रसार्य च ।  
चतुर्भुजधरं देवं शङ्खचक्रेच कारयेत् ॥ १३।५९ ॥  
हस्तं तु दक्षिणं पूर्वं कुर्याद्दानकरं तधा ।  
वामहस्तं प्रबद्ध्यैव ऊरौ च तु सुविन्यसेत् ॥ १३।६० ॥  
सटाकन्धरसंयुक्तं तीक्ष्णदंष्ट्रं भयानकम् ।  
शङ्खकुन्देन्दुधवलं सर्वाभरणभूषेतम् ॥ १३।६१ ॥  
सुदर्शननृसिंहस्य लक्षणं सम्प्रवक्ष्यते ।  
सूर्यकोटिप्रतीकाशं चक्रं विमलमुज्ज्वलम् ॥ १३।६२ ॥  
बृहद्भानुपुरद्वन्द्वं चक्रमध्ये प्रकल्पयेत् ।  
चक्रमध्ये समासीनं नृसिंहमरुणप्रभम् ॥ १३।६३ ॥  
अत्यन्तभीषणाकारं भक्तानामभयप्रदम् ।  
चक्रायुधं चतुर्बाहुं देवदेवं प्रकल्पयेत् ॥ १३।६४ ॥  
वक्ष्येलक्ष्मीरृसिंहस्य लक्षणं मुनिसत्तमाः ।  
वामपादं समाकुञ्च्य दक्षिणं सम्प्रसार्य च ॥ १३।६५ ॥  
वामोरौ श्रियमासीनां प्राञ्जलीकृतवास्तकाम् ।  
वामहस्तेन देह्यश्च कुर्वन्तमुपगूहनम् ॥ १३।६६ ॥  
दक्षिणं त्वभयं कुर्यात्पराभ्यां शङ्कचक्रके ।  
पातालनारसिंहाख्यमासीनं पूर्ववत्तथा ॥ १३।६७ ॥  
फणैस्तु पञ्चभिस्सम्यक् छन्नमूर्धानमेव च ।  
दक्षिणादक्षिणं हस्तं वरदं कटीकं तथा ॥ १३।६८ ॥  
वक्ष्ये पुच्छनृसिंहस्तु पुच्छयुक्तं तु कारयेत् ।  
अभयं दक्षिणं हस्तं वाममूरुप्रतिष्ठितम् ॥ १३।६९ ॥  
दक्षिणं पादमाकुञ्च्य सर्वाभरणभूषितम् ।  
नारसिंहमिदं कृत्वास्थापनारम्भमाचरेत् ॥ १३।७० ॥  
तत्रचाहवनीयाग्नौ हौत्रशंसनमाचरेत् ।  
"नारसिंहं तपोनाथं महाविष्णुं महाबलम् ॥ १३।७१ ॥  
भक्तवत्सलऽ मित्युक्त्वा नरसिंहं समाह्वयेत् ।  
"तपोनिधिम्ऽ समुच्चार्य शतमष्टाधिकं यजेत् ॥ १३।७२ ॥  
स्नापनं चोत्सवं चैव हरेरिव विधानतः ॥ १३।७३ ॥  
    
इति श्रीवैखानसे  
भगवच्छास्त्रे भृगुप्रोक्तायां संहितायां  
प्रकीर्णाधिकारे त्रयोदशो ऽध्यायः।

_____________________________________________________________
