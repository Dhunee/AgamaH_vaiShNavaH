+++
title = "०३"

+++
अथ तृतीयो ऽध्यायः

अथ तृतीयो ऽध्यायः  
विमानभेदाः  
अथविन्यासरूपाणि प्रवक्षन्तेयथाक्रमम् ।  
श्रीवत्सम्प्रथमम्प्रोक्तं नन्द्यावर्तन्द्वितीयकम् ॥ ३।१ ॥  
तृतीयंस्वस्तिकंविन्द्याच्चतुर्थम्भद्रकंस्मृतम् ।  
दण्डकम्पञ्चमन्त्वाहुर् वेदिकंषष्ठमुच्यते ॥ ३।२ ॥  
कुम्भकंसप्तमंविन्द्या दष्टमम्पद्मकन्तथा ।  
नवमंस्याद्रथपदं दशमन्तुप्रकीर्णकम् ॥ ३।३ ॥  
एतेषामाकृतिंवक्ष्ये यथावदनुपूर्वशः ।  
न्यत्रदण्डकात्सर्वं बहिर्वीधीसमन्वितम् ॥ ३।४ ॥  
तस्यचास्तगन्तैश्चिह्नैश्श्रीवत्साद्यंविधीयते ।  
एकप्राचीनवीधीक मुदीचीनान्यवीथिकम् ॥ ३।५ ॥  
श्रीवत्समितिविज्ञेयं सर्वविद्यासमम्मतम् ।  
मध्येकोणं चतुर्द्वारं प्रागीशादिप्रदक्षिणम् ॥ ३।६ ॥  
तन्निगन्तोजवीथीकं नन्द्यावर्तमितिस्मृतम् ।  
स्वस्तिकन्त्वोजवीथ्यन्तं भद्रम्मध्यप्रतोलिकम् ॥ ३।७ ॥  
एकप्राचीनकन्दण्डं चतुरश्रन्तुवेदिकम् ।  
वृत्तङ्कुम्भकमुद्दिष्टं पद्मकंस्याद्द्विवेदिकम् ॥ ३।८ ॥  
ब्रह्मकोशाष्टकद्वारवीथीरथपदाकृतिः ।  
प्रागुदक्प्रवणञ्चैव प्रकीर्णकमुदाहृतम् ॥ ३।९ ॥  
द्विद्वारंवाचतुद्वान्रं मनस्तोयुक्तितोभवेत् ।  
अयुक्तद्वारदेवस्य भजनन्नाभिधीयते ॥ ३।१० ॥  
दण्डकस्तेनमानेन योनिग्रहणमुच्यते ।  
शरीरमङ्गम्प्रत्यङ्गं ज्ञात्वायोनिम्प्रकल्पयेत् ॥ ३।११ ॥  
ग्रामंशरीरमङ्गंस्स्याद् देवद्विजपरिग्रहम् ।  
प्रत्यङ्गमङ्गंसंवृत्तं विमानभवनादिकम् ॥ ३।१२ ॥  
दण्डेनपूर्वयोर्वादं हस्तेनान्यत्रधीयते ।  
दण्डेविस्तारमायाम मेकैकङ्गुणयेत्त्रिभिः ॥ ३।१३ ॥  
एकैकंषष्टिभिहिन्त्वा शिष्टंयोनिंसमादिशेत् ।  
हस्तेनद्वयसंसर्गे त्रिगुणंवसुभिहन्रेत् ॥ ३।१४ ॥  
शेषंयोनिंविजानियाद्ध्वजधूमादिकङ्क्रमात् ।  
सर्वत्रकल्पयेद्योनिं तयोर्वर्गफलेनवा ॥ ३।१५ ॥  
योनेर्महादिशाश्रेष्ठा दिविसप्तत्रिगहिन्ता ।  
प्रवीणञ्चतुरश्रंस्याच् चेषाणामायतंविदुः ॥ ३।१६ ॥  
अष्टषट्चतुरंशास्स्यु रितरेषांयथाक्रमम् ।  
एवमायामयोगस्तु प्रत्यङ्गस्यैवकल्पयेत् ॥ ३।१७ ॥  
अङ्गेद्विगुणमायामं पादन्यूनमधाधिकम् ।  
अर्धन्नवाहयेन्न्यून मधिकन्तुविधीयते ॥ ३।१८ ॥  
आत्मावास्तुशरीरस्य विस्तारादधिकंविदुः ।  
पादायामशिखावापि द्विगुणंवाविशेषतः ॥ ३।१९ ॥  
समंवासर्वतःकुर्याच् चरीरन्दण्डकादृते ।  
वर्धयेदधिकायामं दण्डषोडशकेनवा ॥ ३।२० ॥  
दण्डे अष्टगुणङ्कुर्या दायामंयुक्तितो ऽथवा ।  
अङ्गमागमविस्तारो दण्डभेदो ऽपियोज्यते ॥ ३।२१ ॥  
अन्यत्रदण्डनेछिन्द्याच्चरेषुतुविशेषतः ।  
पातंविस्तारसूत्रेषु विदुस्सूत्रद्वये ऽपिवा ॥ ३।२२ ॥  
कण्ठसूत्रद्वयेवापि प्रत्यङ्गेनैव कारयेत् ।  
विधिभेदन्तुकर्तव्यं ब्रह्मभागेविशेषतः ॥ ३।२३ ॥  
एवङ्क्रमेण शास्त्रज्ञश्शरीरं सम्प्रकल्पयेत् ॥ ३।२४ ॥  
विष्णुस्थापनम्  
सहस्रभूसुरादूर्ध्वे ब्रह्मांशेवायुदेशके ।  
पञ्चमूर्तिविधानेन स्थापयित्वा जनार्धनम् ॥ ३।२५ ॥  
वैखानसै महाभागैर् वैदिकार्चनतत्परैः ।  
वेदान्तवेदिभिर्विप्रैरञ्चयेत् पुरुषोत्तमम् ॥ ३।२६ ॥  
शङ्करादि स्थापनम् ईशान ईश्वरञ्चैव सोमेशानावथापिवा ।  
पश्चिमेकेशवस्थान मैशान्यांशङ्करालयम् ॥ ३।२७ ॥  
अनुकल्पंविकल्पञ्च कल्पञ्चैवत्रिधाभवेत् ।  
भूपरीक्षादियत्कर्म अनुकल्पमितिस्मृतम् ॥ ३।२८ ॥  
देवादीनाम्मुनीनाञ्च कल्पयेत्तुविकल्पकम् ।  
गभेन्मृदालयेयत्र प्रतिष्ठायान्तुकल्पकम् ॥ ३।२९ ॥  
एवन्देशंविनिश्चित्य मूलस्थानञ्चनिर्दिशेत् ।  
निर्मिते ऽत्रविमानस्यचो त्सेधार्थंसमन्तुवा ॥ ३।३० ॥  
जलास्तंवाशिलान्तं वाखानयेदुचितंसुधीः ।  
विस्तारायामसीमान्ताद्बाह्येखात्वादृढायच ॥ ३।३१ ॥  
एकहस्तन्द्विहस्तंवा त्रिहस्तंवाधिकङ्क्रमात् ।  
वालुकैर्विश्वतःपूर्य दृढीकरणमादिशेत् ॥ ३।३२ ॥  
बालालयन्तुशक्तानामशक्तानांविनाभवेत् ।  
ध्रुवार्चायाःप्रतिष्ठाचे द्बालागारन्नकल्पयेत् ॥ ३।३३ ॥  
    
इति श्रीवैखानसे भगवच्छास्त्रे भृगुप्रोक्तायां संहितायां प्रकीर्णाधिकारे तृतीयो ऽध्यायः

_____________________________________________________________
