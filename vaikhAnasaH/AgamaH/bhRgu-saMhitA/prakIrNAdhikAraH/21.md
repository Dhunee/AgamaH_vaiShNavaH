+++
title = "२१"

+++
अथैकविंशो ऽध्यायः  
    
विशेषार्चनम्  
अथातस्सम्प्रवक्ष्यामि विष्णुपञ्चदिनानि च ।  
श्रवणं द्वादशी शुक्ले कृष्णे चार्धे च द्वादशी ॥ २१।१ ॥  
पूर्णिमा चाप्यमावास्या पञ्चैतानि दिनानि वै ।  
पूर्वोक्तेन विधानेन अङ्कुरानर्बयेत्क्रमात् ॥ २१।२ ॥  
बद्ध्वा प्रतिसरं तत्र पूर्वरात्रौतु शाययेत् ।  
प्रातस्सन्ध्यार्चनान्तेतु स्नापनोक्तक्रमेणवै ॥ २१।३ ॥  
समभ्यर्च्य निवेद्यैव पूर्वस्थाने निवेशयेत् ।  
मार्गशीर्षाख्यमासे तु पूर्वपक्षे विशेषतः ॥ २१।४ ॥  
प्रातस्सन्ध्यावसानेतु पूर्वमास्थानमण्डपे ।  
संस्थाप्य चतुरो वेदान् क्रमेणाध्यापयेत्सदा ॥ २१।५ ॥  
पूजयेद्देवदेवेशं सप्तविंशतिविग्रहैः ।  
एकादशीमुपोप्यैव महापातकनाशिनीम् ॥ २१।६ ॥  
ततःप्रभाते द्वादश्यां स्नात्वास्नानविधानतः ।  
मृण्मयानि तु भाण्डानि पुराणानि परित्यजेत् ॥ २१।७ ॥  
मृष्टसिक्तोपलेपाद्यैश्शोधयित्वा यथार्हकम् ।  
स्नापनोक्तक्रमेणैव स्नापयित्वा यथाविधि ॥ २१।८ ॥  
आसनादिभिरभ्यर्च्य पायसं च निवेदयेत् ।  
पानीयाचमनं दत्वा मुखवासं ततःपरम् ॥ २१।९ ॥  
पुरुषसूक्तेन संस्तूय ग्कामं चैव प्रदक्षिणम् ।  
धामप्रदक्षिणं कृत्वा जीवस्थाने निवेशयेत् ॥ २१।१० ॥  
संवत्सरेर्ऽचने हीने नित्यनैमित्तिकादिषु ।  
तत्सर्वं पूर्णमित्याहुर्द्वाशीपूजने कृते ॥ २१।११ ॥  
पौषे तु पूर्णिमायां वै विष्णुपञ्चदिनोक्तवत् ।  
अर्चयित्वातु देवेशं गव्यं क्षीरं निवेदयेत् ॥ २१।१२ ॥  
सो ऽपि संवत्सरफलं लभते नात्र संशयः ।  
माघमासे पुनर्वस्वो राघवो ऽजायत स्वयम्, ॥ २१।१३ ॥  
तत्तस्तस्यामपोष्यैव रामं वा विष्णुमेव वा ।  
ग्रामं प्रदक्षिणं कृत्वा स्नापयित्वा निवेदयेत् ॥ २१।१४ ॥  
तिलपद्मविधिं वक्ष्ये श्रुणुध्वं मुनिपुङ्गवाः ।  
माघमासे तु पञ्चम्यां पूर्वपक्षे विशेषतः ॥ २१।१५ ॥  
पूर्वरात्रै तु देवेशमर्चयित्वा यथाविधि ।  
हवींष्यपि निवेद्यैव बद्ध्वा प्रतिसरं पुनः ॥ २१।१६ ॥  
पूर्ववच्छाययित्वैव रात्रिशेषं नयेत्क्रमात् ।  
प्रभाते देवमुद्धाप्य कलशैस्स्नापयेत्पुनः ॥ २१।१७ ॥  
मण्डपं वाथ कूटं वा प्रपां वाथ यथोचितम् ।  
गोमयेनोपलिप्यैव पञ्चवर्णैरलङ्कृतम् ॥ २१।१८ ॥  
तस्मिन् संस्थाप्य देवेशं प्रणम्यैवानुमास्य च ।  
प्रमुखे धान्यराशौ तु द्विहस्तायतविस्तृते ॥ २१।१९ ॥  
कृष्णाजिनं समास्तीर्य नववस्त्रेस्समास्तरेत् ।  
तदूर्ध्वेतु विकीर्यैवषड्द्रोणं तिलमेव हि ॥ २१।२० ॥  
द्रोणत्रयं द्वये वापि मण्डलाकालवत्तथा ।  
अष्टभिश्चदलैर्युक्तं तिलपद्मं समालिखेत् ॥ २१।२१ ॥  
त्रिणिष्केन तदर्धेन निष्कमात्रेण वा पुनः ।  
स्वर्णपद्मं च कृत्वातु तिलपद्मे तु विन्यसेत् ॥ २१।२२ ॥  
आढकैश्शालिधान्यैश्च पूर्णपात्राणि षोडश ।  
इन्द्रादीशानपर्यन्तं शालिराश्युपरि न्यसेत् ॥ २१।२३ ॥  
अढकं तैलमाहृत्य तदर्धञ्च घृतं तथा ।  
पश्चिमे दधिमन्न्यस्य देवदेवं प्रणम्य च ॥ २१।२४ ॥  
आत्मसूक्तं च जप्त्वातु पूजयेदष्टविग्रहैः ।  
प्रणम्य देवदेवाय पद्ममध्येतु पूर्ववत् ॥ २१।२५ ॥  
प्राच्यादि पुरुषादींश्च चतुर्मूर्तिभिराह्वयेत् ।  
एकादशोपचारैश्च पूजयित्वा यथार्हकम् ॥ २१।२६ ॥  
इन्द्राद्यैशान्तमावाह्य देग्देवानर्चयेत्तत ।  
"अतोदेवाऽदिसंयुक्तं विष्णुसूक्तं जपेत्पुनः ॥ २१।२७ ॥  
बिम्बे देवं समारोप्य चान्यानुद्वासयेत्क्रमात् ।  
यजमानो ऽथ तत्काले दद्यादाचार्यदक्षिणाम् ॥ २१।२८ ॥  
विष्णुभक्तियुतं शास्तं दयाद्यात्मगुणैर्युतम् ।  
वेदपारायणपरं सर्वावयवसंयुतम् ॥ २१।२९ ॥  
विप्रमाहूय तत्काले देवस्य नियतो ऽग्रतः ।  
ध्यात्वा देवेशमाचार्यो देवदेवस्य सन्निधौ ॥ २१।३० ॥  
तिलपद्मं ददेत्तस्मै सर्वलोकहिताय वै ।  
स्तोत्रैर्गेयैश्च वादैश्च स्तुत्वा देवं समर्चयेत् ॥ २१।३१ ॥  
देवं याने समारोप्य सर्वालङ्कारसंयुतम् ।  
देवालयं परीत्यैव जीवस्थाने निवेशयेत् ॥ २१।३२ ॥  
एवे यःकुरुते भक्त्या विष्णवे परमात्मने ।  
सर्वान् कामानवाप्नोति वैष्णवं लोकमश्नुते ॥ २१।३३ ॥  
फाल्गुने मासि फल्गुन्यां श्रिया सार्थं जनार्दनम् ।  
स्नापयित्वोत्सवं कृत्वा समभ्यर्छ्य निवेदयेत् ॥ २१।३४ ॥  
चैत्रेमासि तथा चैत्षां कुर्याद्दमनकोत्सवम् ।  
पूर्वस्मिन्नेव दिवसे रात्रिपूजावसानके ॥ २१।३५ ॥  
भद्ध्वा प्रतिसरं तत्र देवेशाय निवेदयेत् ।  
वसस्तं काममभ्यर्च्य पायसान्नं निवेदयेत् ॥ २१।३६ ॥  
देसस्य दक्षिणे पार्श्वे मालां दमनकीन्न्यसेत् ।  
प्रभाते देवमुद्धाप्य स्नापयित्वार्ऽचयेत्तथा ॥ २१।३७ ॥  
देवस्य पुष्पमन्त्राभ्यां दद्याद्भक्ति समन्वितम् ।  
सर्वेषां परिवाराणां दद्यात्तन्मन्त्रमूर्तिभिः ॥ २१।३८ ॥  
ग्रामं प्रदक्षिणं कृत्वा संस्थाप्यास्थानमण्डपे ।  
समभ्यर्च्य निवेद्यैव मुखवासं ददेत्ततः ॥ २१।३९ ॥  
वैशाख्यां पौर्णमास्यां वै स्नापयित्वा समर्चयेत् ।  
ज्येष्ठे तु स्नापयेद्देवं नववस्त्रं प्रदापयेत् ॥ २१।४० ॥  
सो ऽपि संवत्सरफलं प्राप्नुयादेव मानवः ।  
अर्घ्यदानं प्रशस्तं स्याद्देवस्याषाढमासके ॥ २१।४१ ॥  
श्रावणे मासि सक्षत्रे श्रवणे तु विशेषतः ।  
उत्सवस्नपनादीनि पूर्ववत्कारयेद्बुधः ॥ २१।४२ ॥  
अतःपरं प्रवक्ष्यामि जयन्त्युत्सवलक्षणम् ।  
जयन्ती श्रावणे मासि कृष्णपक्षे ऽष्टमी शुभा ॥ २१।४३ ॥  
रोहिणीसहिता ज्ञेया सर्वपापहरा तिथिः ।  
तस्यां जातो जचगन्नाथो जगत्पालन काङ्क्षया ॥ २१।४४ ॥  
चन्द्रस्योदयकालेतु मध्यरात्रे स्वलीलया ।  
तस्मिन् वै दिवसे कृष्णमर्चयित्वा प्रयत्नतः ॥ २१।४५ ॥  
उत्सवं कारयेद्यस्तु विष्णोस्सालोक्यतां व्रजेत् ।  
अष्टमी रोहिणीयुक्ता रहितावा विचक्षणैः ॥ २१।४६ ॥  
अविद्धैव सदा ग्राह्यासप्तम्या सर्वदा तिधिः ।  
आदित्योदयवेलायां कलामात्राष्टमी यदि ॥ २१।४७ ॥  
सातिथिस्सकला ज्ञेया निशीथव्यापिनी भवेत् ।  
नागविद्धा यथा नन्दा वर्जिता श्रवणान्विता ॥ २१।४८ ॥  
तथाष्टमीं पूर्वविद्धां सर्क्षां वापि परित्यजेत् ।  
अविद्धैवाष्टमी ग्राह्या तां सुपुण्यामुपावसेत् ॥ २१।४९ ॥  
रोहिणीसहिता कृष्णा मासि भाद्रपदे ऽष्टमी ।  
अर्धरात्रादधश्चोर्ध्वं गलया वापि पूर्ववत् ॥ २१।५० ॥  
जयन्ती नाम सा प्रोक्ता सर्वपापप्रणाशिनी ।  
तस्मात्तु दिवसात्पूर्वं नवमे वाथ सप्तमे ॥ २१।५१ ॥  
पञ्चमे वा त्षहे ऽवापि विधिवा चाङ्कुरार्पणम् ।  
पूर्वेद्युरेव शर्वर्यां रात्रिपूजावसानके ॥ २१।५२ ॥  
बद्ध्वा प्रतिसरं तत्र शयने शाययेद्धरिम् ।  
तस्यां तिथावर्धरात्रे कृष्णमेवं विशेषतः ॥ २१।५३ ॥  
पुष्पाञ्जलिं ततः कुर्याच्छ्रिया युक्तो जनार्दनः ।  
भूमिभारापहाराय लोकेजातो जगत्पतिः ॥ २१।५४ ॥  
इति सञ्चिन्तयेद्देवं वैष्मवं मन्त्रमुच्चरन् ।  
सर्वालङ्कारसंयुक्तं मण्डपं च प्रदक्षिणम् ॥ २१।५५ ॥  
पुरस्तान्मध्यमे वापि चास्थाने वाप्यलङ्कृते ।  
तन्मध्ये विष्टरे स्थाप्य देवदेवं प्रणम्य च ॥ २१।५६ ॥  
तैलं हरिद्रचूर्णं च कलशान् सम्प्रपूर्य च ।  
स्थण्डिले विन्यसेत्तत्र देवदेवं समर्चयेत् ॥ २१।५७ ॥  
तैलेनाभ्यञ्जनं कृत्वा चूर्णेनोद्यर्तनं चरेत् ।  
नादेयं गन्धतोयं च पुष्पोदं चाक्षतोदकम् ॥ २१।५८ ॥  
कुशोदकं तु सम्भृत्य कलशान् पञ्च विन्यसेत् ।  
"अतो देवाऽदिभिर्मन्त्रैस्स्नापयेत्पुरुषोत्तमम् ॥ २१।५९ ॥  
पाद्याद्यर्ङ्यान्तमभ्यर्च्य देवदेवं प्रणम्य च ।  
"हिरण्यगर्भऽ इत्युक्त्वागवां क्षीरं निवेदयेत् ॥ २१।६० ॥  
मुखवासं च दत्वैव प्रणामं च ततश्चरेत् ।  
निवेदितं तु तत् क्षीरं वन्ध्यापुत्रप्रदं भवेत् ॥ २१।६१ ॥  
पीत्वाप्रसूते पुत्रं च आयुष्मन्तं बलान्वितम् ।  
नीत्वा घृतं च तैलं च मुखवासयुतं तथा ॥ २१।६२ ॥  
देवस्य दर्शयित्वा तु ब्राह्मणेभ्यः प्रदीयताम् ।  
देवदेवमलङ्कृत्य भक्तानामात्तचेतसाम् ॥ २१।६३ ॥  
यथा वै यजमानस्य तथा प्रियकरं भुधैः ।  
सर्ववाद्यसमायुक्तं सर्वालङ्कारसंयुतम् ॥ २१।६४ ॥  
ग्रामं वाप्यालयं वापि प्रदक्षिणमथाचरेत् ।  
आलयं सम्प्रविश्यैव कलशैस्स्नावयेद्बुधः ॥ २१।६५ ॥  
आचार्यदक्षिणां दत्वा सोदकं देवसन्निधौ ।  
प्रभूतं तु निवेद्यैव मुखवासं ददेत्पुनः, ॥ २१।६६ ॥  
एवमेवं तथा कुर्यादुत्सवं प्रतिवत्सरम् ।  
भुक्तिमुक्तिप्रदमिदमृषिभिः परीकीर्तितम् ॥ २१।६७ ॥  
अपरे ऽथ दिने वापि कारयेदुत्सवं भुधः ।  
यद्यन्मन्त्रक्रियालोपो वैष्णवैर् हूयते तथा ॥ २१।६८ ॥  
एकस्मिन् वत्सरे हीने देवदेवं प्रणम्य च ।  
स्नपनं पञ्चविंशद्भिः कलशैश्शुद्धमानसैः ॥ २१।६९ ॥  
शान्तिहोमं च हुत्वातु पुण्याहमपि वाचयेत् ।  
उत्सवं द्विगुणं कुर्याद्दक्षिणां च स्वशक्तितः ॥ २१।७० ॥  
श्रावणे द्वादशीयोगे मापि भाद्रपदे तथा ।  
संवत्सरार्चादोषस्य शान्त्यर्थं केशवस्य तु ॥ २१।७१ ॥  
अस्मिन् मासे विशेषेण पवित्रारोपणं हरेः ।  
सर्वदोषोपशमनं सर्वकामाभिवृद्धिदम्, ॥ २१।७२ ॥  
मासे ऽस्मीन्नारभेतैव श्रवणव्रतमुत्तमम् ।  
त्रिभिर्वर्षैस्त्रिभिर्मासैरुपोष्य च महत्पलम् ॥ २१।७३ ॥  
आश्वयुजमासे चाश्व्यर्क्षे देवेशं स्नापयेत्ततः ।  
अर्घ्यदानं प्रशस्तं स्याद्देवदेवस्य शार्जिणः ॥ २१।७४ ॥  
अथातः कृत्तिकादीपदानलक्षणमुच्यते ।  
कार्तिक्यां पूर्णिमायान्तु यदृक्षन्तु प्रवर्तते ॥ २१।७५ ॥  
तदृक्षं दीपऋक्षं स्यात्कालापेक्षा न विद्यते रव्यस्तमयवेलायां ।  
दीपारोपणमाचरेत् ॥ २१।७६ ॥  
देवस्य सन्निधौ स्तम्भे देवालयसमोच्छ्रये ।  
अधिके वा महादीपं महास्नेहं प्रकल्पयेत् ॥ २१।७७ ॥  
त्रिपादं वा तधर्धं वा दीपदण्डं समाहरेत् ।  
वेणुं वा क्रमुकं वापि तालं वा नालिकेरकम् ॥ २१।७८ ॥  
मधूकं तिन्त्रिणीकं चेत्यन्यैस्सारद्रुमैस्तथा ।  
शताष्टदीपसंयुक्तम्मुत्तमोत्तममुच्यते ॥ २१।७९ ॥  
उत्मे मध्यमं दीपं ।  
शतसङ्ख्याक्रमं विदुः ।  
उत्तमाधमदीपं स्यान्नवतिर्द्व्यधिका तथा ॥ २१।८० ॥  
मध्यमोत्तममुक्तं स्यादशीतिश्चतुरस्तथा ।  
मध्यमे मध्यमं चैव षट्सप्ततिरथोच्यते ॥ २१।८१ ॥  
मध्यमाधमदीपन्तु अष्टषष्टिरिति स्मृतम् ।  
अधमोत्तमदीपन्तु षष्टिसङ्ख्यां वदन्तिहि ॥ २१।८२ ॥  
द्विपञ्चाशत्प्रदीपांश्च कुर्यादधममध्यमे ।  
अधमाधममेवेदं चत्वारिंशत्प्रदीपकम् ॥ २१।८३ ॥  
अशक्तानां यथाशक्ति दीपं तत्रैव योजयेत् ।  
दण्डेतु सुषिरे योज्यं चतुर्दिक्षु क्रमेण वै ॥ २१।८४ ॥  
भूतपीठस्य पूर्वेतु दीपस्थानं विधीयते ।  
"पद्मकोशप्रतीकाशऽ इति श्रुत्यामुदाहृतम् ॥ २१।८५ ॥  
तस्मात्सर्वप्रयत्नेन पद्मं कुर्यात्सलक्षणम् ।  
विस्तारायामतुल्यं स्याच्चतुस्तालप्रमाणतः ॥ २१।८६ ॥  
गोलकाङ्गुलमुत्सेधं चतुरश्रं प्रकल्पयेत् ।  
तत्रैव शालिभि स्तिर्यक्पद्ममष्टदलान्वितम् ॥ २१।८७ ॥  
तन्मध्ये तालमात्रेण समवृत्तं सकर्णिकम् ।  
एकाङ्गुलसमुत्सेधं तत्रैवोपरि तण्डुलैः ॥ २१।८८ ॥  
सति पद्मं समुत्फुल्लं नववस्त्रं समास्तरेत् ।  
पुष्पं तस्योपरि न्यस्य कल्बयेत्पद्ममण्डलम् ॥ २१।८९ ॥  
दलेष्वभ्यर्च्य च वसून् मध्ये धर्मं समर्चयेत् ।  
आलयाभिमुखे कुर्यात्प्रपां चैवातिसुन्दरम् ॥ २१।९० ॥  
आस्थानमण्डपे वापि कल्पयेत्पद्ममण्डलम् ।  
सौवर्णं राजतं ताम्रं मृण्मयं वास्वशक्तितः ॥ २१।९१ ॥  
शरावं प्रस्थसम्पूर्णं समाहृत्य विचक्षणः ।  
किञ्चित्कर्पूरसंयुक्तं पिचुवर्तिसमन्वितम् ॥ २१।९२ ॥  
गव्यं घृतं समादाय स्थापयेत्पद्ममध्यमे ।  
आचार्यस्सुप्रसन्नात्मा नववस्त्रोत्तरीयकः ॥ २१।९३ ॥  
"श्रियैजाऽतेति मन्त्रेण दीपस्योद्दीपनं चरेत् ।  
प्रतीच्यां पद्ममध्येतु श्रियं ध्यात्वा समाह्वयेत् ॥ २१।९४ ॥  
एकादशोपचारैश्च पूजयित्वा समाहितः ।  
श्रीदेवीं मनसा ध्यात्वा श्रीसूक्तं च समुच्चरन् ॥ २१।९५ ॥  
दीपमादाय हस्ताभ्यामप्सरोभिर्विशेषतः ।  
दीपानन्यान्त्समादाय तो यधारासमन्वितम् ॥ २१।९६ ॥  
गेयध्वनिसमायुक्तं नृत्तवाद्यसमन्वितम् ।  
प्रदक्षिणं ततः कृत्वा गर्भागारं प्रवेशयेत् ॥ २१।९७ ॥  
देपस्य दक्षिणे पार्श्वेस्थापयेन्मन्त्रवित्तमः ।  
देवदेवं समानीय मण्डले स्थाप्य चात्वरः ॥ २१।९८ ॥  
कुर्याद्दशोपचारांश्च समभ्यर्च्येद्विधानतः ।  
"श्रीये जाऽतेति मन्त्रेण दीपानुद्दीपयेद्बुधः ॥ २१।९९ ॥  
गर्भगेहेच सोपाने प्रासादे मुखमण्डपे ।  
प्रासादशिखरे वापिग्रीवायां चरणे ऽपि च ॥ २१।१०० ॥  
प्राकारेषु च सर्वत्र तथैव स्नपनालये ।  
पुष्पसञ्चयदेशे च द्वारे चास्थानमण्डपे ॥ २१।१०१ ॥  
अन्येष्वपि च सर्वत्र दीपानुद्दीपयेत्क्रमात् ।  
कार्पासतूलं सम्बद्ध्य शरावेषुघृतेन वै ॥ २१।१०२ ॥  
पूर्वोक्तेनैव मन्त्रेण चोद्दीपनमथाचरेत् ।  
नृत्तगेयादिवाद्यैश्च घोषयित्वा प्रयत्नतः ॥ २१।१०३ ॥  
तच्छरावस्थदीपं च बलिपीठस्य पश्चिमे ।  
अधिदेवं समाराध्य निक्षिपेद्दीपमण्डपे ॥ २१।१०४ ॥  
"शुभ्राज्योतिऽरिति प्रोच्य दण्ड्राग्रे ऽन्यांश्च निक्षिपेत् ।  
निवेद्य बहूधा देवं पृथुकादीन्विशेषतः ॥ २१।१०५ ॥  
भक्ष्याणि गुडमिश्राणिप्रभूतं च महाहविः ।  
ग्रामं प्रदक्षिणं कृत्वा सर्वालङ्कारसंयुतम् ॥ २१।१०६ ॥  
पुनर्देवं समादाय जीवस्थाने निवेशयेत् ।  
सो ऽपि संवत्सरफलं प्राप्य गच्छेत्परं पदम् ॥ २१।१०७ ॥  
ग्रहणाराधनम्  
अथातस्सम्प्रवक्ष्यामि सूर्यसोमोपरागयोः ।  
अर्चनादिविधिं सम्यक् देवदेवस्य शार्ङ्गिणः ॥ २१।१०८ ॥  
सूर्यग्रहे चतुर्यामं त्रियामं तु विधुग्रहे ।  
नाश्नन्ति हव्यकव्यानि देवताः पितरस्तथा ॥ २१।१०९ ॥  
आलये तु हरेः पूजां न त्यजन्ति महर्षयः ।  
हविर्निवेदनं हित्वापूजां सर्वां समाचरेत् ॥ २१।११० ॥  
ग्रहणे वर्तमानेतु स्नापयेत्पुरुषोत्तमम् ।  
कोटियज्ञफलं प्राप्य ब्रह्मलोके महीयते ॥ २१।१११ ॥  
ग्रस्तास्तग्रहणे कुर्यात्स्नपनं तु परे ऽहनि ।  
तथा ग्रस्तोदये कुर्यादिति शातातपो ऽब्रवीत् ॥ २१।११२ ॥  
सर्वधा वरमाने तु ग्रहणेस्नपनं चरेत् ।  
ग्रहणं सङ्क्रमो हस्तिच्छाया च विषुवादिकम् ॥ २१।११३ ॥  
युगादि व माद्यास्तु पुण्यकालाः प्रकीर्तिताः ।  
निषेथः कथितः प्राज्ञैर्हविर्दासवदुत्सवे ॥ २१।११४ ॥  
नित्यार्चनं चोत्सवं च स्नपनात्पूर्वमाचरेत् ।  
स्नापयित्वा हृषीकेशं हविर्दानं प्रशस्यते ॥ २१।११५ ॥  
वास्तुशुद्धिं सदा कुर्याद्ग्रहणे चन्द्रसूर्ययोः ।  
पुराणानि च भाण्डानि त्यक्त्वान्यानि समाहरेत् ॥ २१।११६ ॥  
कुशाग्राणां समुत्क्षेपाद्वाससां शुद्धिरिष्यते ।  
अपक्वानां च वस्तूनां न पक्वं परिगृह्णते ॥ २१।११७ ॥  
अदृश्यमुपरागन्तु नोपरागं प्रचक्षते ।  
दीक्षितस्य तथान्यस्य स्नानं स्यात्स्पर्शमोक्षयोः ॥ २१।११८ ॥  
यावानाद्यन्तकालस्स्यात्तावताकीर्तयेद्धरिम् ।  
मौनी जपादिकं कुर्यादूर्ध्वपुण्ड्रधरश्शुचिः ॥ २१।११९ ॥  
सप्तवाताहतं वस्त्रमार्द्रं धृत्वा न दोषभाक् ।  
ग्रहणे भगवत्सेवा सर्वाशुभविनाशिनी ॥ २१।१२० ॥  
दद्याद्धानानि शक्त्या वै सकामो हरिमन्दिरे ।  
तदनन्तं भवेत्साक्षी यत्रानन्तो हरिस्स्वयम् ॥ २१।१२१ ॥  
प्रभूतं तु निवेद्याथ भुञ्जीयात्तदनन्तरम् ।  
रात्रौ श्राद्धं प्रकुर्वीत ग्रहणे तन्नदोषकृत् ॥ २१।१२२ ॥  
दूषिते तूक्तकाले तु तस्यापगम एव च ।  
विपरीते महान् दोष इति शास्त्रविदो विदुः ॥ २१।१२३ ॥  
न निशीथात्परं श्राद्धमापत्स्वपि विधीयते ।  
स्नानमाशौचिनां नित्यं ते ऽपि दानं च कुर्व ॥ २१।१२४ ॥  
न जपो न तपस्तेषामशुद्धा मोक्षणे पुनः ।  
यदा राश्यन्तरं राशेः काले सङ्क्रमते रविः ॥ २१।१२५ ॥  
तदा तु पुण्यकालस्स्यात्स्नपनाद्यत्र कारयेत् ।  
कटकेविंशतिः पूर्वं मकरे विंशतिः परे ॥ २१।१२६ ॥  
पुण्यान्तु घटिकाः प्रोक्ता स्तत्र ग्रहणवच्चरेत् ।  
यदास्तमयवेलायां सन्ध्यायां सङ्क्रमोरवेः ॥ २१।१२७ ॥  
पूर्वे ऽह्णि पुण्यकालस्स्यादपराह्णात्परस्स्मृतः ।  
अर्धास्तमित आदित्ये तथा चार्ऽधोदिते सति ॥ २१।१२८ ॥  
पाश्चात्यपूर्वघटीकास्तिस्रस्सन्ध्या प्रकीर्तिताः ।  
उपरागे ऽपि कुर्याद्वै उत्सवे ऽवभृथं हरेः ॥ २१।१२९ ॥  
विधुग्रहे निशां सर्वामहोरात्रं रविग्रहे ।  
त्यजेच्छुभे तदा कुर्यान्नैव दीपोत्सवं हरेः ॥ २१।१३० ॥  
पश्चान्निशीथाद्ग्रहणे दीपं दास्यन्ति के च न ।  
अविद्धेपर्वणि प्रोक्तं दीपदानं शुभावहम् ॥ २१।१३१ ॥  
ग्रहणे ऽपि भवेद्दीपमविद्धा पूर्णिमा न चेत् ।  
अपर्वण्यर्पितं दीपं हन्ति पुण्यं पुरातनम् ॥ २१।१३२ ॥  
मासर्क्षेष्वन्यपुण्वर्क्षे विष्णुपञ्चदिने तथा ।  
अर्चनार्थाय देवस्य कालो मध्याह्न उच्यते ॥ २१।१३३ ॥  
काम्ये तु  
सुमुहूर्ते स्यात्पूजनं नान्यधा चरेत्।  
इति श्रीवैखानसे भगवच्छास्त्रे भृगुप्रोक्तायां  
संहितायां प्रकीर्णाधिकारे एकविंशो ऽध्यायः।

_____________________________________________________________
