+++
title = "२२"

+++
अथ द्वाविंशो ऽध्यायः।

अथ द्वाविंशो ऽध्यायः।  
स्नपनम्  
    
अथातस्स्नपनागारं प्रमुखे चोत्तरे तथा ।  
ऐशान्यां वा विशेषण प्रपां वा मण्डपन्तु वा ॥ २२।१ ॥  
वितानोपरि संवीतं लम्बमानं परिष्कृतम् ।  
स्तम्भान्त्संवेष्ट्य वस्त्रैश्च दुकूलैस्तान्तवैरपि ॥ २२।२ ॥  
मुक्तादामसमायुक्तं पूर्णकुम्भसमन्वितम् ।  
सत्वं रजस्तमश्चैव ऐश्वर्यं चाधिदैवतम् ॥ २२।३ ॥  
चतुर्वेदादिकैर्मन्त्रैस्तोरणांस्थ्सापयेत्क्रमात् ।  
उभयोः पार्श्वयोश्चैव कदलीक्रमुकान्वितम् ॥ २२।४ ॥  
पूर्वास्तमुत्तरान्तं च षट्सूत्रं सम्प्रसार्य च ।  
कल्पयेदायतसमं पदानां पञ्च विंशतिम् ॥ २२।५ ॥  
मध्येब्राह्मं पदं हित्वा चर्यार्धं परितो ऽष्ट च ।  
पूर्वादि चत्वारि पदं द्वारार्थं परिकल्पयेत् ॥ २२।६ ॥  
शिष्टांश्च द्वादशपदान् द्रव्यन्यासार्थमाहरेत् ।  
मध्येश्वभ्रन्तु कर्तव्यमौपासनविधानतः ॥ २२।७ ॥  
मध्येनिम्नं च कृत्वा तु तालमात्रप्रमाणतः ।  
श्वभ्रस्य मध्यमे चैव बिल्वजं फलकं न्यसेत् ॥ २२।८ ॥  
तत्प्रमाणाधिकं पीठं परितश्चतुरङ्गुलम् ।  
मध्येहित्वा प्रतिष्ठाप्य द्विवेदिसहितं क्रमात् ॥ २२।९ ॥  
ततःपावनमार्गेण जलं गच्छेदुदङ्मुखम् ।  
मण्डपात्तु बहिस्थ्साने जलस्थानं तु खानयेत् ॥ २२।१० ॥  
आच्छाद्य कदलीपत्रैः पद्मपत्रैरथापि वा ।  
हारिद्रैश्चाथ पत्रैर्वापत्रैः क्रमुकजैस्तु वा ॥ २२।११ ॥  
"अतोदेवाऽदिमन्त्रेण कुशदर्भान्न्तु शोधयेत् ।  
यावच्छ्वभ्रप्रमाणन्तु तावत्कृत्वासमाहरेत् ॥ २२।१२ ॥  
हस्तमात्रं तथायामे प्रोक्षणार्थं तु कूर्चकम् ।  
मार्जनार्थन्तु कूर्चं च षडङ्गुलमिति स्मृतम् ॥ २२।१३ ॥  
पञ्चभिर्वात्रिभिर्वाथ द्वादशाङ्गुलमायतम् ।  
कलशार्थं तु कुर्वीत यथाकलशसङ्ख्ययो ॥ २२।१४ ॥  
तण्डुलैर्व्रीहिभिश्चैव सतिलैश्चत्रिवेदिकम् ।  
व्रीह्यर्धं तण्डुलं प्रोक्तं तदर्धं च तिलानपि ॥ २२।१५ ॥  
उत्तमं द्रोणमित्युक्तं मध्यमं तु तदर्धकम् ।  
अधमं चाढकं चैव पङ्क्तिं कुर्याद्विचक्षणः, ॥ २२।१६ ॥  
सम्यक् दग्ध्वातु कलशानभिन्नान्त्सम्प्रगृह्य च ।  
शरावाणां प्रमाणं तु कुडुबं समुदाहृतम् ॥ २२।१७ ॥  
षट्प्रस्थमात्रं करकं कुम्भं तु द्रोणमेव च ।  
"देवस्यऽत्वेति कलशान् कुम्भादीन्त्सम्प्रगृह्य च ॥ २२।१८ ॥  
यवान्तरं तु तन्तूनां संवेष्ट्य कलशानपि ।  
पूर्वरात्रौ विशेषेण देवेशं सम्प्रणम्य च ॥ २२।१९ ॥  
समभ्यर्च्य निवेद्यैव मुखवासं ददेत्ततः ।  
पूर्वोक्तेन विधानेन बद्ध्वाप्रतिसरं ततः ॥ २२।२० ॥  
शयनं सोपधानं च कालयित्वातु पूर्ववत् ।  
शयने शाययेद्देवमुत्तराच्छादनं चरेत् ॥ २२।२१ ॥  
नृत्तैर्गेयैश्च वाद्यैश्च रात्रिशेषं नयेत्क्रमात् ।  
ततः प्रभाते धर्मात्मा यजमानयुतो गुरुः ॥ २२।२२ ॥  
श्वभ्रमध्ये प्रतिष्ठाप्य कूर्चान्त्सम्यङ्न्यसेत्क्रमात् ।  
जयादीरपि तत्रैव चैन्द्राद्यैशान्तमर्चयेत् ॥ २२।२३ ॥  
पङ्क्तीशमर्चयेत्पूर्वं नीलवारुणमध्यमे ।  
विष्वक्चेनं समभ्यर्च्य सोमेशानान्तरेपि च ॥ २२।२४ ॥  
लोकपालान्त्समभ्यर्च्ये द्विग्रहैर्दशभिस्त्रिभिः प्राग्द्रव्याणि ।  
नदीतिरे मृदं गृह्य सस्यङे त्रेतटाकके ॥ २२।२५ ॥  
दर्भमूले च सङ्गृह्य गजदन्ते तथैवच ।  
गोश्रुङ्गे कर्कटावासे वल्मीकस्य तु मध्यमे ॥ २२।२६ ॥  
महीं देवीमनुज्ञाप्य ताश्चाहृत्य पृथक् पृथक् ।  
आतपेनाथ संशोष्य विश्वामित्रान् परिह्रसेत् ॥ २२।२७ ॥  
शरावेषु मृदं चैव पूरयित्या पृथक् पृथक् ।  
इन्द्रादीशानपर्यन्तं प्रदक्षिणवशेन तु ॥ २२।२८ ॥  
"उदुत्यऽमिति मन्त्रेण प्रथमं सन्न्यसेन्मृदः ।  
मृदुपस्नानमेकं तु ऐशान्यां विप्यसेत्तदा ॥ २२।२९ ॥  
अश्वद्थेन पलाशेन बिल्वेन खदिरेण वा ।  
कुर्यादष्टाङ्गुलोत्सेधं चतुरश्रं समस्ततः ॥ २२।३० ॥  
मूलं षडङ्गुले चाग्रात्त्षङ्गुलं समुदाहृतम् ।  
अनेन वा मृदा वापि कुर्याद्वै पर्वतान् क्रमात् ॥ २२।३१ ॥  
हिमवानूर्जवान्विन्ध्यो विदूरो वेदपर्वतः ।  
महेन्द्रश्च पुरश्चन्द्रश्शतश्रुङ्गाश्च पर्वताः ॥ २२।३२ ॥  
एषां वर्णस्तथैवोक्तः कुर्याद्वर्णेन संयुतान् ।  
श्वेतं पीतं च कृष्णं च रक्तं वै श्वेतमेव च ॥ २२।३३ ॥  
पीतं कृष्णं च रक्तं च क्रमाद्वर्ण उदाहृतः ।  
प्रागादीशान्त मेतांश्च "इदं विष्णुऽरिति न्यसेत् ॥ २२।३४ ॥  
शैलानां चाप्युपस्नामेकमीशान्यगोचरम् ।  
शालिव्रीहियवा मुद्गतिलमाष प्रियङ्गवः ॥ २२।३५ ॥  
गोधूमश्चणकस्तिल्वोमसूरश्चाद्थसी तथा ।  
कुलुद्धमाषकाश्चैव षष्टिर्निष्पाव एव च ॥ २२।३६ ॥  
एतान्याहृत्य धान्यानि शरावेषु पृथक् पृथक् ।  
प्रक्षिप्य तांश्य सम्पूर्णान् क्रमाद्द्वौ द्वौन्यकेत्तथा ॥ २२।३७ ॥  
इन्द्रादीशानपर्यन्तं "शुक्रन्तऽ इति मन्त्रतः ।  
न्यसेदेकमुपस्नानं धान्यानामग्निदिश्यपि ॥ २२।३८ ॥  
शरावाणामलाभे तु कलशेषु पृथक् पृथक् ।  
"सोम ओषधीनाऽमुच्छार्य पूर्ववच्चाङ्कुरानपि ॥ २२।३९ ॥  
यमनीलान्तरे चापि शरावेतु सुविन्यसेत् ।  
अङ्कुराणामुपस्नानमेकमत्रैव विन्यसेत् ॥ २२।४० ॥  
पर्वतार्थं समं प्रोक्तवृक्षैर्यत्नेन वा मृदा ।  
मङ्गलानि प्रकुर्याच्च दारुपक्षाण्यनुक्रमात् ॥ २२।४१ ॥  
श्रीवत्सं पूर्णकुम्भं च भेरीमादर्शनं तथा ।  
मत्स्ययुग्माङ्कुशं शङ्खमावर्तमिति चाष्टवै ॥ २२।४२ ॥  
श्रीवत्सं तत्तु रुक्माभं घटोरक्ताभ उच्यते ।  
रक्तां भेरीं सुवर्णाभं तस्य पार्श्वे ऽसितं?तथा ॥ २२।४३ ॥  
आदर्शनं च श्वेतं स्याद्वृत्तं चन्द्रवदिष्यते ।  
मत्स्ययुग्मं तथा श्वेतमूर्ध्वाननमितीरितम् ॥ २२।४४ ॥  
अङ्कुशस्य तु दण्डं च रक्तं कृष्णघृणीयुतम् ।  
शङ्खं शङ्खनिभं प्रोक्तं रक्तमावर्तमिष्यते ॥ २२।४५ ॥  
सप्ताङ्गुलसमुत्सेधमेषां पीठं द्विगोलकम् ।  
यथा वृक्षैस्तथा कुर्यात्पञ्चवर्णैर्मृदा तधा ॥ २२।४६ ॥  
एवं लक्षणमुद्दिष्टं शेषं युक्त्या समाचरेत् ।  
प्रदक्षिणक्रमेणैव चैन्द्रादीशान्तमर्चयेत् ॥ २२।४७ ॥  
दिक्ष्वष्टसु महादिक्षु तत्तद्द्वारस्य दक्षिणे ।  
"शं सा नियच्छऽत्वित्युक्त्वामङ्गलान्यत्र विन्यसेत् ॥ २२।४८ ॥  
मङ्गलानामुपस्नानमेन्द्राद्येचैकमेवहि ।  
एवं प्रकरणं प्रोक्तं कलशानां॥॥॥॥॥॥ ॥ २२।४९ ॥  
द्वादश प्रधानद्रव्याणि  
पञ्चगव्यक्रमं वक्ष्ये देवस्य स्नपनं प्रति ।  
कपिलाया वरं क्षीरं श्वेताया दधि चोच्यते ॥ २२।५० ॥  
रक्तवर्णाघृतं ग्राह्यं कृष्णाया गोश्शकृद्भवेत् ।  
मूत्रं तु नीलवर्णायाः पञ्चगव्यमिति स्मृतम् ॥ २२।५१ ॥  
प्रस्थपादं घृतं चैव द्विगुणं दधि संयुतम् ।  
गृहीत्वा त्रिगुणं क्षीरं गोमयन्तु चतुर्गुणम् ॥ २२।५२ ॥  
षड्गुणं चैव गोमूत्रं पञ्चगव्ययुतं क्रमात् ।  
अपातितं तु गोमूत्रं पतितं गोमयं भवेत् ॥ २२।५३ ॥  
धारोष्णं क्षीरमादाय सद्यस्त्सप्तं घृतं भवेत् ।  
अशुक्तं दधि गृह्णीयादेतत्सर्वत्र लक्षणम् ॥ २२।५४ ॥  
"गाङ्गेयम्ऽ मन्त्रमुच्चार्य गोमूत्रं पूर्वमाहरेत् ।  
तत्परं तु शकृद्ग्राह्य "मीशानऽमिति मन्त्रतः ॥ २२।५५ ॥  
"हिरण्यपाणिऽमित्युक्त्वा पय आदाय निक्षिपेत् ।  
"इषे त्वेऽति दधि यञ्ज्याद्घृतं "चायन्तऽ इत्यपि ॥ २२।५६ ॥  
इत्येवं पञ्चभिर्मन्त्रैः पञ्चगव्यं समाहरेत् ।  
एतदाढकपूर्मन्तु कलशेदृश्यते पृथक् ॥ २२।५७ ॥  
सौवर्णं राजतं ताम्रं कांस्यं मृण्मयमेव वा ।  
द्वादशाङ्गुलविस्तारं षोडशाङ्गुलनाहकम् ॥ २२।५८ ॥  
द्व्यङ्गुलं सम्भरेत्कण्ठं मुखं पञ्चाङ्गुल भवेत् ।  
पक्वबिम्ब फलाकारं खण्डस्भुटीतवर्जितम् ॥ २२।५९ ॥  
एवं कलशमादाय पञ्चगव्यैःप्रपूर्य च ।  
"रुद्रमस्यऽमिति प्रोच्य न्यसेदीशानगोचरे ॥ २२।६० ॥  
आढकार्धघृतेनैव सम्पूर्णं कलशं तथा ।  
"घृतप्रतीकऽ इत्युक्त्वा इ द्रेशानान्तरेन्यसेत् ॥ २२।६१ ॥  
कलशं मधुसंयुक्तं सुकुशैः पूरितं तथा ।  
"मधु वाऽतेति मन्त्रेण इन्द्राग्न्योरन्तरे न्यसेत् ॥ २२।६२ ॥  
न शुक्तं दधि गव्यं च? सम्पूर्णकलशं तथा ।  
"दधि क्राव् ण्नऽ इत्युक्वा आग्नेय्यां दधि विन्यसेत् ॥ २२।६३ ॥  
सद्यो दुग्धं पयोग्राह्य मक्षतैः पूरितन्तथा ।  
"अणोरणीयाऽ नित्युक्त्वा यमाग्न्योर्मध्यमे न्यसेत् ॥ २२।६४ ॥  
उशीरागरुपर्णैर्वा संयुक्तं चन्दनेन वा ।  
शुद्धोकेन सङ्गृह्य कलशं परिपूरितम् ॥ २२।६५ ॥  
यमनीलान्तरे तत्र "अप्सरऽस्स्विति विन्यसेत् ।  
व्रीहिमाषयवैर्युक्तं सर्षपञ्चाक्षतं विदुः ॥ २२।६६ ॥  
तूर्यघोषसमायुक्तं मिश्रितं चाक्षतोदकम् ।  
तत्राक्षतोदकेनैव सम्पूर्णं कलशं ततः ॥ २२।६७ ॥  
"इमा ओषधयऽ इत्युक्त्वा न्यसेन्नी ले ऽक्षतोदकम् ।  
कदलीमातुलुङ्गाम्र पनसेर्नालिकेरकैः ॥ २२।६८ ॥  
आर्द्रादिभिः फलैश्चान्यैर्यथालाभं समाहृतैः ।  
फलैर् अर्धांशसंयुक्तं शेषं तोयेन पूरितम् ॥ २२।६९ ॥  
फलोदकमिति प्रोक्तं कलशं सम्प्रसाथितम् ।  
नीलवारुणयोर्मध्ये "सोमं राऽजेति विन्यसेत्, ॥ २२।७० ॥  
कुशाग्रैरथ वा दूर्वैरक्षतैश्च समन्वितम् ।  
कुशोदकमिति प्रोक्तं कलशं तेन पूरितम् ॥ २२।७१ ॥  
वरुणोदानयोर्मध्ये "यतस्स्वऽमिति विन्यसेत् ।  
वज्रं नीलं प्रवालं च शङ्खजं शुक्तिजं तथा ॥ २२।७२ ॥  
एतानि पञ्चरत्नानि ततो मरतकं तथा ।  
वैडूर्यं पुष्यरागं च गोमेधिकमिति क्रमात् ॥ २२।७३ ॥  
रत्नोदकमिति प्रोक्तं कलशं तेन पूरितम् ।  
वायव्ये सन्न्यसेद्विद्वा"नतो देवादिऽमुच्चरन् ॥ २२।७४ ॥  
यथालाभं तथा रत्नसुवर्णसहितं क्रमात् ।  
वैष्णवं विष्णुसूक्तं च पुरुषसूक्तयुतं जपेत् ॥ २२।७५ ॥  
तथाभिमन्त्रितं तोयं जप्योदकमिति स्मृतम् ।  
कुबेरोदानयोर्मध्ये "ब्रह्मा देवानाऽमिति न्यसेत् ॥ २२।७६ ॥  
फलान्ते तु वितुन्नास्स्युरोषध्यस्समुदाहृताः ।  
सर्वौषधिसमायुक्तं सर्वौषध्युदकं भवेत् ॥ २२।७७ ॥  
तर्यांशेषु गृहीतं च कलशं पूर्णमम्भसा ।  
सोमेशानास्तरेचैव "चित्रं देवानाऽमिति न्यसेत् ॥ २२।७८ ॥  
एषां प्रत्येकमेकं तु कलशं शुद्धवारिणा ।  
गृहीत्वा तदुपस्नानं वामपार्श्वेतु विन्यसेत् ॥ २२।७९ ॥  
उपस्नाने तु कलशा"नतो देवाऽदिना न्यसेत् ।  
एवं प्रधानकलशाश्चतुर्विंशतिरीरिताः ॥ २२।८० ॥  
अनुद्रव्याणि   
नन्द्यावर्तं च पद्मं च तुलसी विष्णुपर्णिका ।  
बिल्वं च करवीरं च पद्मं कुमुदमेव च ॥ २२।८१ ॥  
अष्टवै पुण्यपुष्पाणि ग्राह्याणि तु यथाक्रमम् ।  
दिवाशुद्धं तु बिल्वं च कपिद्थं बिल्ववन्निशि ॥ २२।८२ ॥  
करवीरं दिवा शुद्धं निशि सितम्? तथा शुचि ।  
शरावेषु समाहृत्य पुष्पाणि तु पृथक् पृथक् ॥ २२।८३ ॥  
"इमास्सुमनसऽ इति मन्त्रेण यमनीलान्तरे न्यसेत् ।  
तस्योपस्नानमेकन्तु तत्पार्श्वे कलशं न्यसेत् ॥ २२।८४ ॥  
श्रीवेष्टकं यवं मुद्गमुशीरं चैव रत्नकम् ।  
तथा मसूरं दमनं जातीफलयुतं तथा ॥ २२।८५ ॥  
लवङ्गं च समाहृत्य चूर्णयित्वाक्रमेण वै ।  
समाराध्यैव तच्चूर्णं शरावेषु च पूरयेत् ॥ २२।८६ ॥  
पङ्क्तीशाद्दक्षिणे चूर्णं "वन्द्यो नऽइति विन्यसेत् ।  
एषामलाभे चूर्णानां ग्राह्यमैलादिचूर्णकम् ॥ २२।८७ ॥  
उपस्नानं तु तत्पार्श्वे त्वेकं वै कलशं न्यसेत् ।  
अश्वद्थस्य मधूकस्य खदिरस्य वटस्य च ॥ २२।८८ ॥  
वञ्जुलासनयोश्चापि चित्रवृक्षस्य च त्वचः ।  
हृत्वोलूखलमध्ये च "उदुत्यऽमिति विन्यसेत् ॥ २२।८९ ॥  
उक्त चर्मण्यलाभे तु अश्वद्थस्य विधीयते ।  
कषायं परिकल्प्यैव "ये ते शतऽमिति ब्रुवन् ॥ २२।९० ॥  
वरुणोदानयोर्मध्ये कषायकलशं न्यसेत् ।  
उपस्नानं तु तत्पार्श्वे एकं वै कलशं न्यसेत् ॥ २२।९१ ॥  
सिंही च नकुलव्याघ्रनन्दादित्यं च पुष्करम् ।  
दूर्वा च सहदेवी च पाठा साह्वयमेव च ॥ २२।९२ ॥  
एवं वनौषधीर्गृह्य सोमवाय्वोन्तु मध्यमे ।  
उपस्नानं तु तत्पार्श्वे एकं वै कलशं न्यसेत् ॥ २२।९३ ॥  
नदीतटाककूपानां पल्वलस्य च वारिभिः ।  
पृथक्सम्पूर्य कलशांश्चतुरस्तु समाहरेत् ॥ २२।९४ ॥  
तस्यैकं कलशं पार्श्वे उपस्नानं तु विन्यसेत् ।  
हरेणुकं च स्थौणेयं पत्रं व्याघ्रनखं तथा ॥ २२।९५ ॥  
पर्णागरुं च द्यामाकं कचोरं चेरुवालकम् ।  
माञ्ची जातिफलैलांश्च लवङ्गं चन्दनं तथा ॥ २२।९६ ॥  
कर्पूरं च बलोशीरस्थिरनारदमेव च? ।  
कस्तुम्बुरुं तथान्यानि सुगन्धीनि शुचीनि च ॥ २२।९७ ॥  
प्राण्यङ्गं च पुरीषं च वर्जयित्वा समाहरेत् ।  
एतेषामपि यच्चूर्णं सूक्ष्ममुत्पीड्य कल्पितम् ॥ २२।९८ ॥  
सर्वगन्धमिति प्रोक्तं शरावेषु प्रपूरयेत् ।  
न्यसे"त्त्रातारऽमित्येव यक्षराजेशमध्यमे ॥ २२।९९ ॥  
तत्तत्पार्श्वेन्यसेत्तेषामुपस्नानं तथैव च ।  
नवस्य स्निग्धवर्णस्य हारिद्रस्य प्रकल्पयेत्, ॥ २२।१०० ॥  
चूर्णं तु कलशे क्षिप्त्वा सम्पूर्णं कलशं चरेत् ।  
पङ्क्तीशस्यैव पार्श्वेतु "सिनी वाऽलीति विन्यसेत् ॥ २२।१०१ ॥  
तस्य पार्श्वे न्यसेदेकमुपस्नानन्तु पूर्ववत् ।  
पालाशदूर्वापामार्गनन्द्यावर्तदलानि च ॥ २२।१०२ ॥  
करवीरस्य पत्राणि कुशपत्राणि चैव हि ।  
मूलगन्धार्थमाहृत्य तस्य पार्श्वे न्यसेद्बुधः ॥ २२।१०३ ॥  
शुद्धोदकलशं स्थाप्येदुपस्नानं च पूर्ववत् ।  
वस्त्रयुग्मं नवं सूक्ष्मं कृतं कार्पासतन्तुना ॥ २२।१०४ ॥  
प्लोतार्थन्तु समाहृत्य शुद्धपात्रे तु निक्षिपेत् ।  
विष्णुगायत्रिया स्थाप्य यक्षराजेशमध्यमे ॥ २२।१०५ ॥  
प्लोतपार्श्वेन्यसेत्तानि "ब्रह्मजज्ञानऽमित्यपि ।  
जातिं हिङ्गुलिकं चैव अञ्जनं च मनश्शिलाम् ॥ २२।१०६ ॥  
गोरोचनं च गिरिकमिति धातून्त्समाहरेत् ।  
एतानि चूर्णयित्वातु शरावेषु पृथक् पृथक् ॥ २२।१०७ ॥  
प्रक्षिप्य "जातवेऽदेति न्यसेत्तत्रैव पूर्ववत् ।  
एकादशानुकरणे कलशांश्चैव पूरयेत् ॥ २२।१०८ ॥  
अहतं च सुमाक्ष्मं च वस्त्रयुग्ममखण्डितम् ।  
वस्त्रं यज्ञोपवीतं च पवित्रं भूषणादिकम् ॥ २२।१०९ ॥  
एवमादीनि सङ्गृह्य सोमेशानान्तरे न्यसेत् ।  
विन्यस्य कलशांश्चैव तथा चूर्णान् पृथक् पृथक् ॥ २२।११० ॥  
वस्त्रैरावेष्ट्य तान्त्सर्वान् पुनःकूर्चानि निक्षिपेत् ।  
उत्कूर्चं वाप्यधःकूर्चं प्रागग्रं वोदगग्रकम् ॥ २२।१११ ॥  
विन्यस्य तेषु कूर्चानि शरावे रपिधाय च ।  
प्रणम्य देवदेवेशं द्रव्यार्चसमथारभेत् ॥ २२।११२ ॥  
ततश्चर्यापदान्तेषु जयाद्यप्सरसोर्ऽचयेत् ।  
जयां च विजयां विन्दान्नन्दकां पुष्टिकामपि ॥ २२।११३ ॥  
कुमुद्वतीमुत्पलकां विशोकां च समर्चयेत् ।  
प्रागादिवेद्याः परितः पङ्क्तौ पङ्क्तीशमर्चयेत् ॥ २२।११४ ॥  
विष्वक्सेनं ततः पश्चादिन्द्रादींश्च समर्चयेत् ।  
द्रव्यदेवार्चनम्  
मृद्देवता तु भूदेवी पर्वतेशस्तु पावकः ॥ २२।११५ ॥  
वायुर्वैधान्यदेवस्स्याद्गरुडा ओङ्कुरदेवता ।  
मङ्गलाधिपतिश्शक्रःपञ्चगव्याधिपश्शिवः ॥ २२।११६ ॥  
तथैव विश्वेदेवाश्च उपस्नानाधिदेवताः ।  
सामवेदो घृतेशस्स्यादुपस्नाने तु वत्सराः ॥ २२।११७ ॥  
ऋग्वेदो मधुदेवस्स्यादुपस्नाने तु वायवः ।  
यजुर्वेदो दधीशो ऽभूदुपस्ना कपर्दिनः ॥ २२।११८ ॥  
क्षीरे त्वधर्ववेदश्च उपस्नाने ऽश्विनौ तथा ।  
गन्धोदके षडृतवो मरुतस्तदनन्तरे ॥ २२।११९ ॥  
अक्षतोदे विश्वमूर्तिरुपस्नाने बृहस्पतिः ।  
सोमः फलोदकेशस्स्यादनन्तस्तदनन्तरे ॥ २२।१२० ॥  
कुशोदके च मुनय उपस्नाने तु तक्षकः ।  
विष्णूरत्नोदकेशस्स्याद्गन्धर्वास्तनदन्तरे ॥ २२।१२१ ॥  
मन्त्रोरत्नोदकेशस्स्यादुपस्नानेतु पुष्पजाः ।  
सर्वौषध्युदके भानुरुपस्नाने ऽप्सरोगणाः ॥ २२।१२२ ॥  
पुण्यपुष्पेषु धातारं चूर्णेष्वप्यनपायिनम् ।  
वरुणः  
कषायदेवस्स्यात्तीर्थे चैव जगद्भुवः ॥ २२।१२३ ॥  
वनौषधीशो रुद्रो ऽभूच्छिनीवाली हरिद्रके ।  
उपस्नानि तु राका स्यात्सर्वगन्धे शतक्रतुः ॥ २२।१२४ ॥  
ब्रह्माणं मूलगन्धेतु प्लोतवस्त्रे पुरन्दरम् ।  
धातुष्वपि च दुर्गां च तत्तद्द्रव्यधरं स्मरन् ॥ २२।१२५ ॥  
त्रयोदशोपचारैश्च मूर्तिमन्त्रैरथार्ऽचयेत् ।  
उपस्नानेषु चान्येषु वरुणं च तथार्ऽचयेत् ॥ २२।१२६ ॥  
आचार्य पूजयित्वातु वस्त्रैराभरणैस् तथा ।  
शिष्यं च पूजयेत्पश्चाद्यजमानस्स्वशक्तितः ॥ २२।१२७ ॥  
ततो गुरुःप्रसन्नात्मा देवेशं सम्प्रणम्य च ।  
अष्टोपचारैरभ्यर्च्य स्नपनावसरं ततः ॥ २२।१२८ ॥  
विज्ञाप्य हरये सम्यक् पश्चात्कार्यं समाचरेत् ।  
"रक्षस्व त्वऽमिति प्रोच्य द्रव्यदेवं प्रणम्य च ॥ २२।१२९ ॥  
शिष्यस्तुनम्रकायस्सन्नाचार्याज्ञां प्रतीक्षते ।  
आज्ञापयेद्गुरुश्शिष्यं "हरस्वेदऽमिति ब्रुवन् ॥ २२।१३० ॥  
तत्तद्द्रव्यं समादाय शिष्यस्तस्मै निवेदयेत् ।  
अद्भिःप्रोक्ष्य समादाय तद्द्रव्यं गुरुरत्वरः ॥ २२।१३१ ॥  
प्वणवं तु समुच्चार्य तत्र कार्यं समाचरेत् ।  
ललाटान्तं समुद्धृत्य देवदेवं प्रणम्य च ॥ २२।१३२ ॥  
तद्द्रव्येण सकृत्त्रिर्वा देवेशस्य प्रदक्षिणम् ।  
तद्द्रव्यनाम संयोज्य तन्मन्त्रान्ते तु कारयेत् ॥ २२।१३३ ॥  
"अतो देवाऽदितिमन्त्रेण देवदेवं प्रणम्य च ।  
विष्णुं च पुरुषं सत्यमच्युतं चानिरुद्धकम् ॥ २२।१३४ ॥  
एवं मन्त्रं समुच्चार्य तत्र कार्यं समाचरेत् ।  
क्रियान्ते पात्रमादाय पूर्वस्थाने निवेशयेत् ॥ २२।१३५ ॥  
स्नपनप्रयोगः "एकाक्षरेणऽ मन्त्रेण प्रोक्ष्यं गृह्य प्रदक्षिणम् ।  
कूर्चेनादाय संस्राव्य मूर्ध्निवै स्नापयेन्मृदा ॥ २२।१३६ ॥  
"विश्वे निमग्नऽइत्युक्त्वापर्वतेन प्रदक्षिणम् ।  
धान्येन स्नापयेच्चैव "प्राणप्रसूतिऽमुच्चरन् ॥ २२।१३७ ॥  
"वितत्य बाणऽमित्युक्त्वा अङ्कुरैरेव चार्ऽचयेत् ।  
"त्वं यऽज्ञेति च मन्त्रेण मङ्गलैश्च प्रदक्षिणम् ॥ २२।१३८ ॥  
"वसोः पवित्रऽमित्युक्त्वा पञ्चगव्याभिषेचनम् ।  
"वारीश्चतस्रऽइत्युक्त्वा सर्वोपस्नानमाचरेत् ॥ २२।१३९ ॥  
"अग्न आयाहिऽ मन्त्रेण घृतेनैवाभिषे चयेत् ।  
"अग्निमीलेति मन्त्रेण मधुनैवाभिषेचयेत् ॥ २२।१४० ॥  
दध्माभिषेचयेत्पश्चा"दिषे त्वेऽति समुच्चरन् ।  
"शन्नो देवीरऽभीत्युक्त्वा क्षीरेणैवाभिषेचयेत् ॥ २२।१४१ ॥  
"अभि त्वा शूरऽइत्युक्त्वा स्नापयेद्गन्धवारिणा ।  
"इमा ओषधयऽइत्युक्त्वा स्नापयेदक्षतोदकैः ॥ २२।१४२ ॥  
"जपन् दऽत्वेति चोच्छार्य फलोदैश्चाभिषेचयेत् ।  
"चत्वाऽरीति च मन्त्रेण कुशोदैश्चाभिषेचयेत् ॥ २२।१४३ ॥  
"तत्पुरुषाऽयेति मन्त्रेण रत्नोदैश्चाभिषेचयेत् ।  
"पूत स्तऽन्येति मन्त्रेण जप्योदैरभिषेचयेत् ॥ २२।१४४ ॥  
"चत्वारि श्रुङ्गेत्युच्चार्य सर्यौषध्युदकैश्चरेत् ।  
"धाता विधाऽतेत्युच्चार्य पुण्यपुष्पैरथार्चयेत् ॥ २२।१४५ ॥  
"ऋचो यजूंषिऽ मन्त्रेण चूर्णेन स्नापयेद्गुरुः ।  
"स एष देवऽ उच्चार्य उद्वर्तेत कषायकैः ॥ २२।१४६ ॥  
"स सर्ववेत्ताऽमन्त्रेण तीर्थोदेश्चाभिषेचयेत् ।  
"सामैश्च साङ्गऽमित्युक्त्वा मार्जयेच्च वनौषधीः ॥ २२।१४७ ॥  
हारिद्रचूर्णैस्संस्नाप्य "अतो देवाऽ इति ब्रुवन् ।  
"त्वं स्त्रीपुमाऽनित्युच्चार्य लेपयेत्सर्वगन्धकैः ॥ २२।१४८ ॥  
स्नापयेदुष्णतोयेन "आपो हिऽष्ठेति चोच्चरन् ।  
नित्यस्नानोक्तमार्गेण शुद्धोदैरभिषेचयेत् ॥ २२।१४९ ॥  
तत्तद्द्रव्याभिषेकान्ते स्नानवस्त्रं विसृज्य च ।  
धौतं समर्पयेच्चैव पूजयेदष्टविग्रहैः ॥ २२।१५० ॥  
"मित्रस्सुवर्णऽइत्युक्त्वा प्लोतेन परिमृज्य च ।  
वस्त्राद्यैस्समलङ्कृत्य पूर्वोक्तेनैव कारयेत् ॥ २२।१५१ ॥  
"त्वं भूर्भुवस्त्वंऽमन्त्रेण मूलगन्धेन मार्जयेत् ।  
"बुद्धिमताऽमित्युच्चार्य चालङ्कुर्याच्च धातुभिः ॥ २२।१५२ ॥  
पाद्यमाचमनं दद्यादालयस्य प्रदक्षिणम् ।  
स्वस्तिसूक्तादिसूक्तं च जप्त्वाचैवाथ कारयेत् ॥ २२।१५३ ॥  
अर्चास्थाने तु संस्थाप्य पूजयित्वोक्तमार्गतः ।  
महाहाविः प्रभूतं वा यथाशक्ति निवेदयेत् ॥ २२।१५४ ॥  
निष्काधिकं सुवर्णं च सवत्सामपि गां तथा ।  
गुरवे दक्षिणां दद्यात्स्नापकानां तथैव च ॥ २२।१५५ ॥  
तत्रान्यकर्मकर्तॄणां यथाशक्त्याच दक्षिणाम् ।  
दद्यात्कर्मफलं प्राप्य यजमानो ऽथ भक्तिमान् ॥ २२।१५६ ॥  
स्नपनायत्तमुद्दिष्टधान्यद्रव्याम्बराणि च ।  
पात्राणि च तथान्यानि स्नपनान्ते धृतानि च ॥ २२।१५७ ॥  
निवेदयित्वा गुरवे प्रणमेच्च मुहुर्मुहुः ।  
ध्रुवार्चना यदि स्यात्तु प्रमुखे स्नपनं चरेत् ॥ २२।१५८ ॥  
वितानस्तम्भवेष्टादिपूर्ववत्कारयेत्ततः ।  
पञ्चहस्ताभेदेषु पङ्क्तिं कुर्याद्विधानतः ॥ २२।१५९ ॥  
मध्ये कुभं च स्न्यस्य अर्चयित्वा च पूर्ववत् ।  
ध्रुवपीठस्य परितः कूर्चयुक्तं चतुर्दिशम् ॥ २२।१६० ॥  
जयादीरर्चयित्वातु मृदादीन् पूर्ववत्क्रमात् ।  
तत्पात्रं सम्प्रगृह्यैव पाणिभ्यां क्षालनं चरेत् ॥ २२।१६१ ॥  
अथ वा पात्रमादाय पूरयित्वातु सन्न्यसेत् ।  
द्रव्यं प्रति विशेषेण पूरयित्वार्ऽचयेत्क्रमात् ॥ २२।१६२ ॥  
पाद्यं चाचमनं पुष्पं गन्धं धूपं तथैव च ।  
दीपमर्घ्यं तथाचाममर्चयित्वाष्टविग्रहैः ॥ २२।१६३ ॥  
देवदेवं नमस्कृत्य प्रदक्षिणमथाचरेत् ।  
देवस्य पुरतस्तिष्ठेद्द्रव्यमादाय पाणिना ॥ २२।१६४ ॥  
गौशृङ्गाग्रं समुद्धृत्य पूर्वोक्तविधिना क्रमात् ।  
पुनः प्रदक्षिणं कृत्वा पूर्वस्थाने तु विन्यसेत् ॥ २२।१६५ ॥  
ध्रुवेणाभ्यस्तरे चैव बिम्बैरन्यैस्सहैवतु ।  
पूर्वमुक्तं ध्रुवार्चा चेत्स्नपनं सम्यगाचरेत् ॥ २२।१६६ ॥  
यथोक्तेनैव मार्गेण यथाविधि समर्चयेत् चत्वारिंशत् ॥ २२।१६७ ॥  
गव्यं श्रुतं दधि मधु क्षीरे स्याद्रत्न तोयकम् ॥ २२।१६८ ॥  
जप्यं द्वादशैतान् समाहृत्य ॥ २२।१६९ ॥  
न्तु उपस्नानमेकं हारिद्र मध्यमोत्तमम् ॥ २२।१७० ॥  
उपस्नानवि माधमं चैव स्नपनं तु विधीयते ॥ २२।१७१ ॥  
स्तथा कुर्यात्कलशैस्तु चतुर्दशैः ॥ २२।१७२ ॥  
मध्यमे मध्यमं चैव मध्यमाधम विधीयते ॥ २२।१७३ ॥  
सप्तभिः कलशैः मध्यमं तेषां षड्भिः कल ॥ २२।१७४ ॥  
धममुच्यते चतुर्दशैः ॥ २२।१७५ ॥  
गव्यं घृतं क्षीरमक्ष पस्नानं तथैव च ॥ २२।१७६ ॥  
एतै दशैतान् कलस्याचेत्क्र? त ॥ २२।१७७ ॥  
पूर्वोक्तेनैव कलशस्यचेत् ॥ २२।१७८ ॥  
दिक्षष्ट गव्यैस्तु ऐन्द्रे घृतमि ॥ २२।१७९ ॥  
म्येगन्धोदकं तथा पयो त्यां वारुण्यामक्षतोदकम् ॥ २२।१८० ॥  
सौम्ये जप्योदकं क्रमात् व्यस्तुसप्तभिः कलशैः ॥ २२।१८१ ॥  
चत्रिषट्योणस्थलं सप्तभिः कलशोक्तवत् ॥ २२।१८२ ॥  
नवकोष्ठन्तु तत्र वै म भश्च कुशाम्भसा ॥ २२।१८३ ॥  
जप्या विन्यसेत् एवमेवं येत् ॥ २२।१८४ ॥  
दक्षिणायनकालेतु उत्तरायणकालेतु पश्चात् ॥ २२।१८५ ॥  
ये तु सम्प्राप्ते तत्सूर्येन्दूपरागेषु स्नपनं देवदेवस्य कृत्वा त ॥ २२।१८६ ॥  
    
इति श्रीवैखानसे भगवच्छास्त्रे भृगुप्रोक्तायां संहितायां प्रकीर्णाधिकारे द्वाविंशो ऽध्यायः।

_____________________________________________________________
