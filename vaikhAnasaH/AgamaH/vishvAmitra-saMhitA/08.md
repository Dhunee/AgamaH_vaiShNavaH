+++
title = "08 अध्यायः ८"

+++





अध्यायः ८  




विश्वामित्रसंहितायाः अध्यायाः  

- [अध्यायः



























अष्टमोऽध्याय:  
काश्यप:----  
भगवन् सर्वमन्त्राणामुद्धारस्तु स्वयेरित: ।  
वर्णानां नामभेदा ये त्वयोक्ता मुनिपुंगव ।। 8.1 ।।  
न वेह्मि तानहं सर्वानुपदेष्टुं त्वमर्हसि ।  
मयि प्रसादप्रवणं मानसं विदधासि चेत् ।। 8.2 ।।  
विश्वामित्र:---  
वक्ष्यामि वर्णनानि क्रमशो मुनिसत्तम ।  
येषु ज्ञातेषु मन्त्राणामुद्धार: सुकरो मवेत् ।। 8.3 ।।  
सुसमे भूमिभागे तु शुद्धे विरहिते जनै: ।  
प्रशस्ते वातरहिते प्रोक्षिते पञ्चगव्यकै: ।। 8.4 ।।  
दर्पणोदरसंकाशं चतुङ्गुलमुच्छ्रितम् ।  
हस्तद्वयप्रमाणं चतुरश्रं विधाय च ।। 8.5 ।।  
स्थण्डिलं शुद्धदेशोत्थमृदिभर्गोमयवारिणा ।  
उपण्डिलं च संप्रोक्ष्य प्रणवेन विलिप्य च ।। 8.6 ।।  
द्वादशाक्षरमन्त्रेण दशकृत्वोऽभिजप्य च ।  
तन्मध्ये मातृकाचक्रमरै: षोडशभिर्युतम् ।। 8.7 ।।  
संयुक्तं नाभिनेमिभ्यां कृत्वा चन्दनवारिणा ।  
शुभनक्षत्रयोगे तु सुमुहूर्ते द्विजोत्तम ।। 8.8 ।।  
स्त्रत: शुक्लाम्बरयुगं परिधाय सुभूषित: ।  
शुभचन्दनलिप्ताङ्ग शुक्लमाल्यविभूषित: ।। 8.9 ।।  
स्वदेहे मातृकां देवीं विन्यस्य गुरुचोदित: ।  
बहवो मणय: सूत्रे यथा स्युर्द्विजसत्तम ।। 8.10 ।।  
तथैव तस्मिन्नाकारे कर्तते वर्णमालिका ।  
सूतेति(?) कृत्वा मनसि वर्णचक्रं समालिखेत् ।। 8.11 ।।  
मध्ये प्रणवमालिख्य स्वराप्यरभूमिषु ।  
नाभिमध्ये तथा स्पर्शानादिनेमौ समालिखेत् ।। 8.12 ।।  
आविर्णप्रक्लृप्ताङ्गां वर्णाभरणभूषिताम् ।  
स्वरक्लृप्तमुखाम्भोजां कवर्गककरद्वयाम् ।। 8.13 ।।  
टवर्गपादयुगलां पवर्गविहितोदराम् ।  
यादिवर्णमयी(?) देवीं वलक्षहृदयप्रभाम् ।। 8.14 ।।  
पाशङ्कुशधरां देवीं शुक्लवर्णविभूषिताम् ।  
ध्यात्वैवं मातृकां देवीमर्चयेदर्ध्यपूर्वकै: ।। 8.15 ।।  
उपचारै:षोडशभिस्तथा वै मूलविद्यया ।  
वर्णात्मानं च पुरुषं पूजयेच्चक्रमध्यमे ।। 8.16 ।।  
मन्त्रान् समुद्धरेत् पश्चाद् यथेष्टं भक्तियूर्वकम् ।  
वर्णानां नामधेयानि शृणुष्वावहितो द्विज ।। 8.17 ।।  
प्रणवो ब्रह्मकोशश्च ब्रह्म चोद्ग्रीथ इत्यपि ।  
तारकश्छन्दसामादिशोंकास्याभिधा इमा: ।। 8.18 ।।  
अकारश्चाप्रमेयश्च प्रथमो विष्णुरुच्यते ।  
आकारश्चादिदेवश्च गोपनो मधुसूदन: ।। 8.19 ।।  
इकार इष्ट \[इन्ध\](द्ध?) रामो \[बन्ध\](न्धु?)श्च कल्प्यते ।  
ईकार: पञ्चबिन्दुश्च महामाया च वामन: ।। 8.20 ।।  
\[उकारादय - -व\] (उकार उदयोद्दामौ? ) श्रीधरो भुवनाह्वय: ।  
उकारश्चोर्ध्वलोकेशो हृषीकेशो गुहालय: ।। 8.21 ।।  
ऋकार ऋत\[या माया\] (धामा च?) सत्यश्चैव तथाङ्कुश: ।  
ॠकारो विष्टरो ज्वाला यो - (गी?) दामोदरोऽपि च ।। 8.22 ।।  
ल़ृकारो गोप्तृनामा स्यात् केशवश्च महेश्वर: ।  
लॄकारो दीर्धघोणस्तु नारायणसमाह्वय: ।। 8.23 ।।  
एकारो माधव\[स्त्री\]------(स्त्र्यश्र:?) संप्रसारणनामक: ।  
ऐकारो गोधनो वीरसेनो गोविन्द - - -(संज्ञक:?) ।। 8.24 ।।  
ओकार ओतदेहश्च वासुदेवस्तथौदन: ।  
औकार औषधश्चौर्व: संकर्षणसमाहृय: ।। 8.25 ।।  
अंकारोऽनु-(स्व?)रश्चैव प्रद्युम्र: कपिलाक्षक: ।  
अ:कारश्च कलान्तोपसर्गश्चैवानिरुद्धक: ।। 8.26 ।।  
ककारश्च करालश्च कमलो ब्रह्मसेज्ञक: ।  
खकारश्चक्रिनामा च खर्वो गरुडवाहन: ।। 8.27 ।।  
गकारश्च गदध्वंसी गदी पञ्चान्तक: स्मृत: ।  
घकारो गजवाहश्च पञ्चात्मा पञ्च-(पह्मपा?)णिक: ।। 8.28 ।।  
ङकार एकदंष्ट्रश्च शार्ङ्ग्रपाणि: कपिध्वज: ।  
चकारो वक्रतुण्डश्च खङ्गधृक् प्रेतनायक: ।। 8.29 ।।  
छकारश्छलविध्वंसी स्वच्छन्द: कुण्डली तथा ।  
जकारो जन्महन्ता च मुस\[ली - - - षि\[(ककुभोऽपि?) च ।। 8.30 ।।  
ह्मकारश्च ह्मषाशी च सामवेद: सुवर्णक: ।  
ञकार: पाशपाणिश्च भृगुश्चन्द्रसित: स्मृत: ।। 8.31 ।।  
टकारो हृदयाह्लादी पर्वत: खेटकी तथा ।  
ठकारस्तोमरो मेघी कौस्तुभो दुष्प्रभ: स्मृत: ।। 8.32 ।।  
डकार: पुण्डरीकाक्ष: भूमिर्वहि(न?)निकेतन: ।  
ढकार: टृढकर्मा च पुष्पभद्र: प्रर्दन: ।। 8.33 ।।  
णकार: सुमुखश्चैव वनमाली प्रचण्डक: ।  
तकार एकनेत्रश्च वैराजो विजयस्तथा ।। 8.34 ।।  
थकार: सुप्रतिष्ठश्च रसात्मा सर्वशेधक: ।  
दकारो वैधरो टृष्टिरत्रि: सर्वपुरान्तक: ।। 8.35 ।।  
धकार: सुभग: पुण्यो धनदो मोहन - - ( नाशन:?) ।  
नकारो मा - - श(नुषेश?)श्च विघ्रेशो भद्रपाणिक: ।। 8.36 ।।  
पकारो पापहनन: पवित्र: पश्चिमानन: ।  
फकार: फल्गु (फुल्ल?) नयन: शिखण्डी च विकर्मण:(क:?) ।। 8.37 ।।  
बकारो मतिमान् हस्वो\[ - - -वनेमि- - \[ (जृम्भल: कालनेभिजित्?) ।  
भ - - - (ल्लातको?) भकारश्च सुभद्र: सूक्ष्मलोचन:।। 8.38 ।।  
मकारो माघवी दक्षो मन्दर: पाटलप्रिय: ।  
यकार: पुरुषात्मा च शङ्खो वायुश्चतुर्गति: ।। 8.39 ।।  
रेफोऽनलो महाज्वालो विश्वात्मा सर्वदाहक: ।  
लकार: पुलहश्चैव माहेन्द्र: पीतवर्णक: ।। 8.40 ।।  
वकारो वरुण: कुम्भ: पीयूषात्मा सुधारस: ।  
शकार: शुभदो लक्ष्मी: श्रीवत्सो वित्तवर्धन: ।। 8.41 ।।  
षकार: क्रोधरूपी स्यादुग्रात्मा शत्रुदाहक: ।  
सकार: पूर्णचन्द्रश्च कालात्मा शुल्लनामक: ।। 8.42 ।।  
इकारो द्वादशात्मा स्याद् भास्करो दीप्तिसंस्कृत: ।  
ळकारो डुण्डुभो गर्भो विष्कम्भो विषसंज्ञक: ।। 8.43 ।।  
क्षकारो नृहरि: कृट अनन्तो गरुडात्मवान्  
अनुस्वारो ध्रुवो बिन्दुश्चन्द्रार्धो यष्टिसंज्ञक: ।। 8.44 ।।  
स्वाकारो हुतान्तश्च ठठेति परिकीर्तित: ।  
नमस्कारो नति: प्रोक्तो वर्णसंज्ञा इति स्मृता: ।। 8.45 ।।  
चक्रमध्यस्थवर्णानां देवता: क्रमश: शृणु ।  
प्रणवस्य परब्रह्मा देवतेति निरूपित: ।। 8.46 ।।  
सर्वकारणरूपत्वात् विष्णुस्तस्याधिदवतम् ।  
\[द्वयार्णाद्या मधुद्वेप्या\] देवता: परिकीर्तिता: ।। 8.47 ।।  
\[नवर्णाद्या: केशवाद्या: चत्वारो देवता: स्मृता\] ।  
\[त्रयोदशान्ता वर्णाद्या देवता: प्रवदामि ते\] ।। 8.48 ।।  
\[चत्वारो वासुदेवाद्या: षोडशैते प्रकीर्तिता:\] ।  
स्पर्शनां शृणु देवा: स्यु: क्रमेण मुनिपुंगव ।। 8.49 ।।  
विधि: सुदर्शनो वाणी शार्ङ्गो नन्दक इष्यते ।  
गदायमौ च मुसली तथा चैवाङ्कुशो भृणु: ।। 8.50 ।।  
मुमेरु: कौस्तुभो भूमिर्वामनो वनमालिका ।  
दंष्ट्री रसोऽत्रिर्धनदो विघ्रराज: पवित्रक: ।। 8.51 ।।  
शिखण्डवान् जृम्भलश्च सुभद्रो दक्षदेवता: ।  
यकारान्तस्थवाय्वग्रिदेवेन्द्रवरुणा: स्मृता: ।। 8.52 ।।  
उष्मणां श्री: क्रोधरूपश्चन्द्र: सूर्यश्च देवता: ।  
भद्रो नृसिंह इत्येते कथिता देवता: क्रमात् ।। 8.53 ।।  
  
इति पञ्चरात्रे महोपनिषदि विश्वामित्र---  
संहितायां \[वर्णसंज्ञाविधिर्नाम\]अष्टमोऽध्याय: ।  
  
  
  

