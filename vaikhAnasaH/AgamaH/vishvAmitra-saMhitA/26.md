+++
title = "26 अध्यायः २६"

+++





अध्यायः २६  




विश्वामित्रसंहितायाः अध्यायाः  

- [अध्यायः



























षड्विंशोऽध्याय:  
विश्वामित्र:---  
दमनारोपणविधिं वक्ष्यामि द्विजसत्तम ।  
यदनुष्ठानतो विप्र ऐहिकामुष्मिकं फलम् ।। 26.1 ।।  
अवाप्य चान्ते परमं पदमाप्रोति मानव: ।  
चैव मासे तु वैशाखे सितपक्षे विशेषत: ।। 26.2 ।।  
द्वादश्यां पौर्णमास्यां च दमनीदलपूजनम् ।  
कर्तव्यं तद् द्विजश्रेष्ठ तत्प्रकारोऽद्य वक्ष्यते ।। 26.3 ।।  
संकल्पितदिनात्पूर्वं नवमे सप्तमेऽपि वा ।  
पञ्चमे वा तृतीये वा दिवसेऽङ्कुररोपणम् ।। 26.4 ।।  
कारयित्वा च पूर्वोक्तविधानेन महामुने ।  
एकादश्यां प्रभातेऽथ सान्धं कर्म समाप्य च ।। 26.5 ।।  
स्त्रात: शुक्लाम्बरधर: सर्वाभरणभूषित: ।  
पवित्रितकर: शुक्लविलेपनविभूषित: ।। 26.6 ।।  
गत्वोद्यानं सहर्त्विग्भिर्यजमानेन संयुत: ।  
गत्वा दमनवाटीं तु तस्या: पश्चिमतो मुने ।। 26.7 ।।  
चतु:स्तम्भां प्रपां कृत्वा वितानेन पिनध्य(ह्म?) च ।  
संवेष्टयु दर्भमालां च तस्याधो वेदिकां तत: ।। 26.8 ।।  
चतुरश्रं कल्पयित्वा गोमयेनापलिप्य च ।  
तस्योपरि विनिक्षिप्य व्रीहिभारचतुष्टयम् ।। 26.9 ।।  
आस्तीर्य तस्योपरि च पटमास्तीर्य तण्डुलान् ।  
तदर्धानथ विस्तीर्य तस्योपर्यम्बरोर्ध्वत: ।। 26.10 ।।  
तिलांस्तदर्धान् विन्यस्य तदूर्ध्वं(र्ध्वे?) विन्यसेद् घटम् ।  
तन्तुवेष्टितसर्वाङ्गं विन्यस्तनवरत्नक्नम् ।। 26.11 ।।  
क्षौमयुग्मेन संवेष्ट्य कुशकूर्चं तु विन्यसेत् ।  
ताट्टग्विधं च करकं तस्य दक्षिणतो न्यसेत् ।। 26.12 ।।  
कुम्भाष्टकं च विन्यस्य तस्य दिक्ष्वष्टसु क्रमात् ।  
कुम्भे प्रद्युम्रमभ्यर्च्य करके च सुदर्शनम् ।। 26.13 ।।  
कुम्भाष्टके च ?परित: शक्रादीनर्चयेत् क्रमात् ।  
पायसान्नं निवेद्याथ चोत्तरे हव्यवाहनम् ।। 26.1़4 ।।  
आधायाज्येन हुत्वाथ चाष्टोत्तरशताहुती: ।  
प्रद्युम्रेनैव मन्त्रेण पश्चात् क्षेत्रेशमर्चयेत् ।। 26.15 ।।  
पायसान्नेन च बलिं दिक्षवष्टसु विनिक्षिपेत् ।  
आचार्यो मूर्तिपै: सार्धं मनुं प्रद्युम्रमुच्चरन् ।। 26.16 ।।  
लृत्वा दमनपत्राणि स्वर्णपात्रेषु निक्षिपेत् ।  
तानि पत्राणि कुम्भस्य पुन(र:) संस्थाप्य भूतले ।। 26.17 ।।  
तदम्भसा च संप्रोक्ष्य वाहयित्वा द्विजोत्तमै: ।  
उच्चरञ्छाकुनं सूक्तं वह्वृचैर्द्विजपुंगव ।। 26.18 ।।  
अन्यैरपि च विप्राग्र्यै: स्वशाखामुखराननै: ।  
संयुतस्तूर्यघोषेण बधिरीकृत्य दिग्वधू: ।। 26.19 ।।  
छत्रचामरकेतूनां संघैराच्छाद्य चाम्बरम् ।  
सर्वमङ्गलसंयुक्तं प्रविश्य सदनं हरे: ।। 26.20 ।।  
देवस्य(वाय?) दर्शयित्वा च पुष्पमण्डपमानयेत् ।  
शुचिमिर्द्विजर्यैश्च निपुणैर्मालिकादिधौ ।। 26.21 ।।  
कह्लारवत्प्रमाणेन कल्पेन्मालिकागणम् ।  
उत्तमादिक्रमेणैव तत्तद्ब्रेरानुसारत: ।। 26.22 ।।  
कुम्भमण्डलकुण्डानां स्थौल्यं हस्तप्रमाणकम् ।  
चण्डादीनामपि तथा तार्क्ष्यसेनेशयोरपि ।। 26.23 ।।  
कह्लारदामवद्दैर्ध्यं स्थौल्यं हस्तप्रमाणकम् ।  
तोरणानां च सर्वेषां \[दमनीदलमालया\](?) ।। 26.24 ।।  
कारयेन्मध्यतो लग्रां शुभां दमनमालिकाम् ।  
वितानं परितो मालां लम्बयेद्दमनीं शुभाम् ।। 26.25 ।।  
मन्दिरं मण्डपं चैव वेष्टयेद्दमनीत्रजा ।  
दमनीदामभि: कुर्याद्विमानमपि मण्डपम् ।। 26.26 ।।  
स्थूणादमनालभिर्वेष्टयेत्तासु लम्बयेत् (?) ।  
मण्डपं परित: कुर्यादुद्यानमिव पूर्ववत् ।। 26.27 ।।  
मण्डपं मण्डलं कुर्याद्यथापूर्वं द्वितोत्तम ।  
तस्यैशान्ये च दिग्भागे कुग्भं धान्यस्य संचये ।। 26.28 ।।  
करकं च यथापूर्वं वेष्टितं तन्तुभि: शुभै: ।  
वेष्टितं क्षौमयुग्मेन निक्षिप्तनवरत्नकम् ।। 26.29 ।।  
घटाष्टकं च विन्यस्य दिक्ष्वष्टास्वपि तद्विधम् ।  
मण्डलस्यापि परित: स्थापयित्वा घटाष्टकम् ।। 26.30 ।।  
सर्वं कुर्यात् कुम्भसंधं माहघटविधानत: ।  
चूताश्वत्थदलाढ्यं च विदधीत द्विजोत्तम ।। 26.31 ।।  
शयनं देवदेवस्य कल्पयित्वा च पूर्ववत् ।  
शालीनां भारदशकं पूर्वमास्तीर्य भूतले ।। 26.32 ।।  
आच्छाद्यामिनवै: सूक्ष्मै: सदशैरंशुकैरपि ।  
तण्डुलैरपि तस्योर्ध्वे तन्मानैरपि कल्प्य च ।। 26.33 ।।  
तिलैस्तदुपरिष्टाच्च तत्संख्यातै(?)र्दिजोत्तम ।  
कल्पयित्वा च शयनं क्षौमानास्तीर्य चोपरि ।। 26.34 ।।  
कम्बलानुपरिष्टाच्च विचित्रांस्तस्य चोपरि ।  
आच्छाद्य तत्र परितो यथापूर्वं घटाष्टकम् ।। 26.35 ।।  
सतन्तुकं सकौशेयं सरत्नं च सपल्लवम् ।  
सकूर्चं धान्यपीठस्थं यथापूर्वमुदाहृतम् ।। 26.36 ।।  
पात्रेष्वष्टसु धान्यानि प्रत्येकं भारसंख्याय ।  
स्थापयित्वा च कदलीपनसाम्रफलान्यपि ।। 26.37 ।।  
नालिकेरी(?)मातुलुङ्गपूगीफलयुतान्यपि ।  
ताम्बूल(लं?) पूगिकाभिश्च घटेषु विनिवेश्य च ।। 26.38 ।।  
आर्द्रा हरिद्रा: पात्रस्थं मङ्ग्रलाष्टकमेव च ।  
प्रत्येकं निष्कमानेन विहितं कनकेन च ।। 26.39 ।।  
मण्डलोत्तरदिग्भागे वह्लिकुण्डं विधाय च ।  
सभेखलं सयोनिं च कुम्भैरष्टाभिरावृतम् ।। 26.40 ।।  
सतन्तुभिश्च सक्षौभेरन्तर्विन्यस्तरत्नकै: ।  
सपल्लवै: सकूर्चैश्च सविता(सापिधा?)नै: समन्तत: ।। 26.41 ।।  
चतुर्षु द्वादेशेषु मण्डपस्य पार्श्वयो: ।  
घटानाष्टौ यथापूर्वं तन्तुभि: संवृतानपि ।। 26.42 ।।  
प्रत्येकं वस्त्रयुग्मेन वेष्टयित्वा सरत्नकान् ।  
स्थापयेत् कलशान् सम्यक् पूर्वस्यां दिश काश्या ।। 26.43 ।।  
प्रत्येकं धान्यपीठेषु शतमष्टोत्तरं तु वा ।  
एकशीतिमथैकोनपञ्चाशतमथापि वा ।। 26.44 ।।  
पूरितान् गन्धतोयेन सकूर्चन् सापिधानाकन् ।  
सूक्ष्मैर्नवैश्च सुश्लक्षणैरम्बरै: कलशानपि ।। 26.45 ।।  
छादियत्वा च सद्रव्यान् यथापूर्वमुदीरितम् ।  
वासांस्यप्यहतान्यत्र कुम्भीदिषु महामते ।। 26.46 ।।  
नानाकौशेयवल्कानि (?) यदि संप्रोक्ष्य वेष्टयेत् ।  
फलानि यदि संक्षाल्य रोमाण्यपि परीक्ष्य च ।। 26.47 ।।  
आतपे शोषयित्वा च विनियुञ्ज्याद् द्विजोत्तम ।  
दमनीमालिकासंधं पात्रेषु ?विनिवेश्य च ।। 26.48 ।।  
मूर्तिपैरानयित्वा(?)च धान्योपरि निवेष्य च ।  
आचार्यो मूर्तिपुयत: स्त्रात: शुक्लाम्बरावृत: ।। 26.49 ।।  
सुगन्धिना चन्दनेन विलिप्ताङ्ग्र: सुभूषित: ।  
घृतोर्ध्वपुण्ड्र: सोष्णीष: श्वेतमापल्यपरिष्कृत: ।। 26.50 ।।  
सोत्तरीय: पवित्राढ्य: साङ्गलीयकभूषण: ।  
ला??ञ्छितश्चक्रशङ्खैर्दिव्यैरायुधपञ्चकै: ।। 26.51 ।।  
यजमानेन सहित: सायाह्ले मन्दिरान्तरम् ।  
प्रविश्य देवं विज्ञाप्य बिम्बमौत्सवमादरात् ।। 26.52 ।।  
आरोप्य शिबिकां धाम परिभ्राम्य प्रदक्षिणम् ।  
आनीय मण्डपं देवमारोप्योत्तमविष्टरे ।। 26.53 ।।  
सभाजयित्वा चाध्यौ: पुण्याहं वाचयेत्तत: ।  
देवस्य कौतुकं हेमनिष्केण रचितं शुभम् ।। 26.54 ।।  
देव्योरपि तदर्धेन पृथङ्निर्माय काश्यप ।  
आचास्यार्धनिष्केण रचितं बन्धयेत्तत: ।। 26.55 ।।  
क्रमेणानेन बध्रीयात् कौतुकानां चतुष्टयम् ।  
द्वारदैवतपूर्वं च पूजां निर्वर्त्य दिशिक: ।। 26.56 ।।  
कलशानर्चयित्वा च निशाचूर्णघटं तत: ।  
कलशोत्तरदिग्भागे ताडुलद्रोणमूर्धनि ।। 26.57 ।।  
निहितं कूर्चसहितं मध्यवेष्टितवस्त्रकम् ।  
तत्रावाह्म श्रियं देवीं समराध्य विधाय च ।। 26.58 ।।  
कुम्भान्त:स्थं जगन्नाथं नैवेद्यान्तं समर्च्य च ।  
मण्डलेऽपि समाराध्य देवं लक्ष्मी?पतिं प्रभुम् ।। 26.59 ।।  
निवेद्य पायसं तस्मै कुण्डेऽग्निं संनिधाय च ।  
गर्भाधानादिसंस्कारगणं सर्वं समाप्य च ।। 26.60 ।।  
देवं सभाज्य तदनु मन्त्रासनविधानत: ।  
निवेद्य मधुपर्कं च वेदिं समधिरोप्य च ।। 26.61 ।।  
तत्राप्याराध्य कलशै: स्त्रापयित्वा विधानत: ।  
अलंकृत्य जगन्नाथ निवेद्यान्नं चतुर्विधम् ।। 26.62 ।।  
मुखवाससमायुक्तं ताम्बूलं संनिवेद्य च ।  
वह्लिमध्यगतं देवमभ्यर्च्य विधिना तत: ।। 26.63 ।।  
समिदिभ: सप्तभिर्हुत्वा दमनं घृतसंप्लतम् ।  
अष्टोत्तरसहस्त्रं च हुत्वा पूर्णां विधाय च ।। 26.64 ।।  
देवेशमर्चयित्वा च हवनं विधिना कृतम् ।  
इन्द्रादीनां च पुरतो बलिं ?दत्याष्टदिक्ष्वपि ।। 26.65 ।।  
अधिवासनामालां च कुम्भमण्डलयो?रपि ।  
सशक्तिकस्य देवस्य मूलबेरादिकस्य च ।। 26.66 ।।  
एकैकां संनिवेश्याथ शयने च जगद्गुरुम् ।  
शययित्वा च संप्राश्य हुतशेषं चरुं तत: ।। 26.67 ।।  
तदादिभिर्विनोदैश्च स्वध्यायपठनै: सह ।  
गेयनृत्तादिभिश्चैव जागरेण निशां नयेत् ।। 26.68 ।।  
तत: प्रभाते सुस्त्रात: परिधायांशुकं नवम् ।  
यथापूर्वमलंकृत्य मण्डपान्त: प्रविश्य च ।। 26.69 ।।  
कृत्वा न्यासादिसकलमर्ध्यादि परिकल्प्य च ।  
द्वारेषु पूजनं कृत्वा तिष्ठन्नासीन एव वा ।। 26.70 ।।  
अर्चयित्वा च सकलान् कुम्भमाण्डलगं विभुम् ।  
आराध्य च निवेद्यान्तमग्रिसंस्थं जगद्गुरुम् ।। 26.71 ।।  
सभाजयित्वा देवं च संपूज्य स्त्रापयेत् क्रमात् ।  
अलंकृत्य ततो देवं निपेद्य च माहवि: ।। 26.72 ।।  
देव्यो?रपि निवेद्यान्नं पायसादि चतुर्विधम् ।  
मूलबेरादिबिन्बेषु सविशेषं सभाजनम् ।। 26.73 ।।  
विधाय च निवेद्यान्ते हुत्वा सप्तसमितद्ग्रणम् ।  
मुहूर्ते शोभने प्राप्ते यजमानसुखावहे ।। 26.74 ।।  
कुम्भे च मण्डले चैव कुण्डे चार्यास्वपि द्विज ।  
मूलदिषु समस्तेषु देव्योरपि पृथक् पृथक् ।। 26.65 ।।  
प्रदाय दमनीमालां देवं विज्ञाप्य देशिक: ।  
कुम्भमण्डलवह्लिस्थं देवमुद्धास्य वै द्विज ।। 26.66 ।।  
धान्यपात्रणि सर्वाणि मङ्गलाष्टकमेव च ।  
फलानि च समस्तनि दर्श्यायित्वा च विष्णवे ।। 26.67 ।।  
आचार्याय प्रदाद्याच्च धान्यसंचयमेव च ।  
क्षौमाणां निचयं सर्वमन्यच्चानीतमत्र्?ा च ।। 26.68 ।।  
तत्सर्वं देशिक: कृत्वा चात्मसात् स्वगृहं नयेत् ।  
देव(बेर?)मुत्सवसंज्ञं च वाहने विनिवेश्य च ।। 26.79 ।।  
सर्वालंकारसंयुक्तं परिभ्राम्य प्रदक्षिणम् ।  
प्रवेशयेदालयान्त: स्वस्थाने विनिवेशयेत् ।। 26.80 ।।  
यजमानेन सहित: ऋत्विग्भिरपि देशिक: ।  
प्रणम्य देवदेवस्य पादब्जयुगलं द्विज ।। 26.81 ।।  
गृहीत्वा पाणियुग्मेन देवं विज्ञापयेदिदम् ।  
अत्सवं देवदेवेश दमनीदलकल्पितम् ।। 26.82 ।।  
अस्मासु दयया देव गृहाण परमेश्वर ।  
इति विज्ञापनं कृत्वा सर्वदेवाधिदैवतम् ।। 26.83 ।।  
प्रसाद्य देवदेवेशं वर्धसयेदेनमाशिषा ।  
यजमतानोऽपि गुरवे दक्षिणां प्रतिदापयेत् ।। 26.84 ।।  
शतनिष्कं तदर्धं वा वासांसि विविधानि च ।  
रत्नोर्मिका: पशून् कामान् गृहाणि सुमाहन्त्यपि ।। 26.85 ।।  
क्षमापयेत् संप्रदाय ऋत्विमग्भश्च तदर्धकम् ।  
परिवारक?विप्राणामन्येषां सहकारिणाम् ।। 26.86 ।।  
सदस्यानां सेवकानां गीतनृत्तरतात्मनाम् ।  
भेर्यादिवादकानां च तत्तत्कर्मानुरूपत: ।। 26.87 ।।  
प्रदापयेद्धनगणं सस्त्रौधं धान्यसंचयम् ।  
वितीर्य भोजयेद्विद्वान् यथाशक्ति महामते ।। 26.88 ।।  
कारयेत् प्रतिवर्षं यो दमनीपत्रपूजनम् ।  
देवस्य वासवुदेवस्य श्रद्धया परया युत: ।। 26.89 ।।  
तस्य विध्यन्ति सकला: संपदस्तत्प्रसादत: ।  
इह प्राप्य परमृद्धिं वितॄनुत्तार्यं सर्वत: ।। 26.89 ।।  
पूर्पानप्यप(व?)रान् सप्त स्वदेहस्य समन्तत: ।  
प्राप्रुयाद्वैष्णवं धाम सर्वयोगीन्द्रदुर्लभम् ।। 26.90 ।।  
  
इति पञ्चरात्रे महोपनिषदि विश्वामित्रसंहितायां  
दमनारोपणविधिर्नाम षङ्विंशोऽध्याय: ।।  
----------\*-----------  
  
  
  
