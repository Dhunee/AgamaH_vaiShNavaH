+++
title = "२०"

+++
अथ विंशो ऽध्यायः।

अथ विंशो ऽध्यायः।  
रक्षादीपविधिः  
अतः परं प्रवक्ष्यामि रक्षादीपविधिक्रमम् ।  
सौवर्णं राजतंवापि ताम्रंवापि स्वशक्तितः ॥ २०।१ ॥  
द्वात्रिंशदङ्गुलं श्रेष्ठं मध्यमं पादहीनतः ।  
अधमं विंशदङ्गुल्यं समवृत्तन्तु कारयेत् ॥ २०।२ ॥  
अष्टदिक्षु च मध्येच चतुर्दिक्षु च वा तथा ।  
केवलं कर्णिकां वाथ कर्णिकायान्तु विस्तृतम् ॥ २०।३ ॥  
तदर्धमुन्नतं विन्द्याद्गण्डायामं षडङ्गुलम् ।  
द्व्यङ्गुलं तु परीणाहं तदूर्थ्वे भागविस्तृतम् ॥ २०।४ ॥  
तदर्धं विस्तृतोत्सेधं दीपबात्रं प्रकल्प्य च ।  
अलभेशालिपिष्टं वा गोमये वा समाहरेत् ॥ २०।५ ॥  
तत्तत्थ्साने तु विन्यस्य पात्रेसंयोजयेत्ततः ।  
आढकं वा तदर्धं वा पिण्डार्धं च चरुम्पचेत् ॥ २०।६ ॥  
हारिद्रचूर्ण संयुक्तं पात्रे प्रक्षिप्य मन्त्रवित् ।  
आज्येन स्राव्य सम्मृज्य मुष्टिमात्रं दृढीकृतम् ॥ २०।७ ॥  
दशपिण्डां स्तदर्धं वा साक्षते च समाहरेत् ।  
जलेन कुम्भमापूर्य सर्वगन्धसमायुतम् ॥ २०।८ ॥  
कुशकूर्चान्विनिक्षिप्यपल्लवैरपि भूषयेत् ।  
अष्टमङ्गलसंयुक्तं पाद्याचमनसंयुतम् ॥ २०।९ ॥  
पुष्पगन्धसमायुक्तं धूपदीपार्घ्य संयुतम् ।  
पृधक्पात्रे समाहृत्य देवदेवं च पूजयेत् ॥ २०।१० ॥  
शङ्खध्वनिसमायुक्तं वंशध्वनिसमायुतम् ।  
भेरीमृदङ्गसुषिरवाद्यघोषसमायुतम् ॥ २०।११ ॥  
स्तोत्रध्वनिसमायुक्तं स्वक्तिसूक्तसमन्वितम् ।  
दासीभिश्चाथ वा भक्तैस्स्वहस्तोपरि धारयेत् ॥ २०।१२ ॥  
प्रदक्षिणं शनैर्गत्वा देवालयमुपाव्रजेत् ।  
आचार्यं पूजयित्वातु देवदेवं प्रणम्यच ॥ २०।१३ ॥  
रक्षादीपं समादाय "श्रिये जातऽ इति ब्रुवन् ।  
बिम्बमूर्ध्नि तु संयोज्यत्रिः प्रदक्षिणमाचरेत् ॥ २०।१४ ॥  
दिक्पिण्डं तु विसृज्यैव प्रोक्षयित्वा च मन्त्रवित् ।  
प्रदक्षिणं प्रणामं च कारयेदष्टमङ्गलैः, ॥ २०।१५ ॥  
पाद्यमाचमनं दत्वागन्धपुष्पादिभिर्यजेत् ।  
मुखवासं च दत्वातु स्तुतिमन्त्रैश्च वैष्णवैः ॥ २०।१६ ॥  
समालभ्यैव हस्ताभ्यां पुष्पदूर्वाङ्कुराक्षतैः ।  
पादेपुष्पाञ्जलिङ्कुर्यात्कुर्याद्देवस्य मन्त्रतः ॥ २०।१७ ॥  
आलयात्तु बहिर्गत्वा पीठपार्श्वेतु निक्षिपेत् ।  
कौतुके बलिबेरेपि स्नापने प्यौत्सवे ऽपि च, ॥ २०।१८ ॥  
प्रादुर्भावे च सर्वेषामाविर्भावे तथैव च ।  
एवमेव तु कृत्वा तु भ्रामयित्वा विचक्षणः, ॥ २०।१९ ॥  
चक्रवीशामितादीनामिन्द्रादीनां तथैव च ।  
दर्शनं भ्रामणं चैवमाचरेच्छास्त्रवित्तमः ॥ २०।२० ॥  
मोहादज्ञानतः कुर्यात्सर्वहानिर्भविष्यति ।  
सायाह्ने चत्रिपूजान्ते चोत्सवान्ते च नित्यशः ॥ २०।२१ ॥  
एवमेव विधानेन कारयेदुत्तमं विदुः ।  
सर्वशान्तिकरं चापि सर्वकम्पत्समृद्धिदम् ॥ २०।२२ ॥  
दारिद्षादिविनाशेन सर्वान् कामनवाप्नुयात् ।  
अतःपरं प्रवक्ष्यामि शिबिकानां तु लक्षणम् ॥ २०।२३ ॥  
मात्राङ्गुलेन वाकुर्याच्छिभिकादीन्विधानतः ।  
आवृतं तदर्धविस्तारमुत्तमं तुविधीयते ॥ २०।२४ ॥  
तत् षडङ्गुलहीनन्तु मध्यमन्तुप्रकीर्तितम् ।  
विस्ताराध्यर्धपादेन ?अयामद्विगुणं भवेत् ॥ २०।२५ ॥  
उत्तमाधममध्यानां शिबिकाविस्तरो भवेत् ।  
त्रिभागैकस्य भागं स्याच्चतुर्भागैकभागिकम् ॥ २०।२६ ॥  
पञ्चभागैकभागं स्याद्विस्तारस्य घनं भवेत् ।  
तच्चतुर्भागमेवं स्यादेकैकं वमनं भवेत् ॥ २०।२७ ॥  
शेषभागं तु पद्मोक्तं तलायुक्ति विशेषतः ।  
शिबिकाविस्तृतं चैवं भागैकं भागमेव च ॥ २०।२८ ॥  
तच्चतुर्भागमेवोक्तं भित्त्युत्सेधं विधीयते ।  
द्वितलं त्रितलं चैव गुलिकाफलकाभवेत् ॥ २०।२९ ॥  
गुलिकापादतलोत्सेधं मध्योर्ध्वतलवत्समम् ।  
चतुर्भागैकमेवन्तु नवभागैकमेव वा ॥ २०।३० ॥  
अङ्गुलं चाङ्गुलार्थं च ऊर्थ्वपट्ट्या च संयुतम् ।  
अतःपरं प्रवक्ष्यामि रथादीनां विधिक्रमम् ॥ २०।३१ ॥  
पञ्चषट्सप्ततालं वा चाष्टतालमथापि वा ।  
विस्तारायममेवं स्यादुत्सेधं द्विगुणं भवेत् ॥ २०।३२ ॥  
मण्डपद्वारयुक्तं वा कूटाकारमथापि वा ।  
अधराधरमायामं रथायामत्रयं भवेत् ॥ २०।३३ ॥  
छत्रस्यायामविस्तारादुत्सेदार्धप्रमाणतः ।  
एवं तु परिकल्प्यैव शिबिकायाममुच्यते ॥ २०।३४ ॥  
रथायामसमं वापि पादहीनमथार्थकम् ।  
विस्तारं तत्त्रिभागै कमायामं चोच्छ्रयं भवेत् ॥ २०।३५ ॥  
विस्तारार्धसमुत्सेधं विस्तारार्थाधिकायतम् ।  
शयनं सम्प्रकल्प्यैव पूर्वोक्तेनैव दारुणा ॥ २०।३६ ॥  
सर्वालङ्कारसंयुक्तं सर्वसैन्दर्यसंयुतम् ।  
शिल्पशास्त्रोक्तमार्गेण शिल्पिभिः कालयेद्बुधः ॥ २०।३७ ॥  
पञ्चगव्यैस्सुसंशोध्य वास्तुहोमश्च हूयताम् ।  
पर्यग्नि चैव कृत्वातु कलशैस्स्नापयेत् ततः ॥ २०।३८ ॥  
मण्डपे वा प्रपायां वा स्थण्डिले वात्र विन्यसेत् ।  
नवैर्वस्त्रैस्समावेष्ट्य पुण्याहमपि वाचयेत् ॥ २०।३९ ॥  
जौपासनाग्निकुण्डं च कारयित्वा विधानतः ।  
आघारं पूर्ववत्कृत्वा कुम्भपूजां समाचरेत् ॥ २०।४० ॥  
वैष्णवं विष्णुसूक्तं च तत्तद्देवांश्च मूर्तिभिः ।  
व्याहृत्यन्तं च हुत्वा तु अन्तहोमश्च हूयते ॥ २०।४१ ॥  
यानादिषु च तन्मध्ये तत्तद्देवां स्तथैव च ।  
आवाह्यैव समभ्यर्च्य देवदेवं प्रणम्य च ॥ २०।४२ ॥  
पाद्याद्यर्घ्यान्तमभ्यर्च्य हविस्सम्यङ्निवेदयेत् ।  
सर्वालङ्कारसंयुक्तं सर्ववाद्यसमन्वितम् ॥ २०।४३ ॥  
यानादिषु समारोप्य "प्रतद्विष्णुऽरिति ब्रुवन् ।  
ग्रामं वा प्यालयं वापि प्रदक्षिणमधाचरेत् ॥ २०।४४ ॥  
मन्दिरं सम्प्रविश्यैव स्वेस्वेस्थाने निवेशयेत् ।  
एवं यःकुरुते भक्त्या वैष्णवं पदमाप्नुयात् ॥ २०।४५ ॥  
अतःपरं प्रवक्ष्यामि प्रपामण्डपलक्षणम् ।  
मण्डपं त्रिविधं ज्ञेये विमानसमविस्तृतम् ॥ २०।४६ ॥  
अर्धं पादं तु पादं वा हीनन्तु त्रिविधं भवेत् ।  
प्रमुखे तस्यसोपानमालयार्धमिति स्मृतम् ॥ २०।४७ ॥  
पूर्वेतु स्नपनार्थाय मण्डपं सम्प्रकल्पयेत् ।  
षोडशस्तम्भयुक्तं वा द्वादशस्तम्भसंयुतम् ॥ २०।४८ ॥  
ऐशान्ये वा प्रकुर्वीत स्नपनार्थं प्रकल्पयेत् ।  
प्रथमावरणे वाथ द्वितीयावरणे ऽथ वा ॥ २०।४९ ॥  
एकादशेन हस्तेन समं सम्यक् प्रकल्पयेत् ।  
नवहस्तं सप्तहस्तं पञ्चहस्तमिति त्रिधा ॥ २०।५० ॥  
प्रथमावरणे बाह्ये मण्डपन्तु विधीयते ।  
आस्थानवृत्तगेयादिदर्शनार्थं प्रकल्पयेत् ॥ २०।५१ ॥  
पूर्ववत्प्रमुखे कुर्याद्यथाविभवविस्तरम् ।  
यजमानस्य हस्तेन द्विहस्तन्तु विवर्धयेत् ॥ २०।५२ ॥  
पूर्ववत् स्तम्भसंयुक्तं यथायोग्यं प्रकल्पयेत् ।  
तत्बूर्वदिशि शालायां नृत्तार्थन्तु विधीयते ॥ २०।५३ ॥  
विष्कम्भं नवहस्तं वा आयामं द्विगुणीकृतम् ।  
यजमानेच्छया तत्र द्विहस्तन्तुविवर्धयेत् ॥ २०।५४ ॥  
अयादिलक्षणं वक्ष्ये यजमानानुकूलतः ।  
हस्तं पादं तदर्धं वा विस्तारायादिसंयुतम् ॥ २०।५५ ॥  
तथैव नूनं कृत्वा तु अयादीन् लक्षयेद्बुधः ।  
शिलाभिरिष्टकाभिर्वा हस्तोच्छ्रयसमं तलम् ॥ २०।५६ ॥  
द्वितलं वा प्रकुर्वीत तालं सम्यक् प्रकल्पयेत् ।  
शैलजं दारुसारं वा स्तम्भमाहृत्य यत्नतः ॥ २०।५७ ॥  
वृत्तं वा चतुरश्रं वा ऋजुं वक्रविवर्जितम् ।  
स्तम्भानां विंशतिं गृह्य बाह्यस्तम्भं प्रगृह्य च ॥ २०।५८ ॥  
तन्मध्ये द्वादशस्तम्भं पूर्ववत्कारयेद्बुधः ।  
स्तम्भायामं यथायोगं कृत्वा तत्र विचक्षणः ॥ २०।५९ ॥  
द्वितालघन संयुक्तं स्तम्भमानेन स्वस्तिकम् ।  
स्तलत्योर्ध्वे विभज्यैव समं वन्दत्यप्रकल्पयेत् ॥ २०।६० ॥  
तस्यामेव तु स्तम्भार्थं पादं संस्थाप्य स्वस्तिकम् ।  
दृढं कृत्वा तदूर्ध्वेत स्तम्भं संस्थाप्य वै बुधः ॥ २०।६१ ॥  
द्व्यङ्गुलं च भवैर्वाथ वेदिकां कारयेद्बुधः ।  
नानालङ्कारसंयुक्तं नानाचित्रसमन्वितम् ॥ २०।६२ ॥  
उत्तरं तत्समं कृत्वा बोधिकेतु सुयोजयेत् ।  
स्तम्भादूर्ध्वन्तु संस्थाप्य तदूर्ध्वे प्रस्तरं न्यसेत् ॥ २०।६३ ॥  
अभ्लन्तरोत्तरादूर्ध्वे ऽबिष्टकाधानपादयोः ।  
बालोत्तरं यथायोग्यं स्थापयेत्सुदृढं क्रमात् ॥ २०।६४ ॥  
तद्बिल्वको यथामार्गं योग्यं तत्पद्ममुच्छ्रयम् ।  
एवं लक्षणसंयुक्तं दर्शनीयं च कारयेत् ॥ २०।६५ ॥  
यजमानेच्छयातत्तन्मण्डपेन सहैव तु ।  
षोडशस्तम्भसंयुक्तं द्वादशस्तम्भमेववा ॥ २०।६६ ॥  
भक्तियुक्तं प्रकल्प्यैव प्रपां युक्त्यैव कारयेत् ।  
अपरे द्वारसंयुक्तं पूर्ववत् स्तम्भमेव वा ॥ २०।६७ ॥  
कवाटं तत्र वा कुर्याच्छेषं यक्त्यैव कारयेत् ।  
शिल्पशास्त्रोक्तमार्गेण शिल्पिभिः कारयेद्बुधः ॥ २०।६८ ॥  
मण्डपस्य समाप्तौतु अङ्कुरानर्पयेत्क्रमात् ।  
शुद्ध्यर्थं वास्तुहोमं च पुण्याहं चैव कारयेत् ॥ २०।६९ ॥  
ब्राह्मणान् भोजयेत्पश्चात्तद्देशमुपलक्षयेत् ।  
चरोदये च नक्षत्रे स्थिरराशिं प्रगृह्य च ॥ २०।७० ॥  
मण्डपस्य तु मध्ये वै धान्यपीठानि कल्पयेत् ।  
प्रतिष्ठोक्तक्रमेणैव कुम्भन्यासाति कारयेत् ॥ २०।७१ ॥  
पश्चिमे गार्हपत्याग्नावाघारं जुहुयात्क्रमात् ।  
होता हौत्रक्रमेणैव हौत्रं तत्र प्रशंसयेत् ॥ २०।७२ ॥  
तत्तद्देवस्य चावाह्य जुष्टाकारं हुतं चरेत् ।  
श्रीसूक्तं वैष्णपं चैव वैष्णवं चैकविंशतिः ॥ २०।७३ ॥  
इन्द्रादिलोकपालानां प्रत्येकं जुहुयात्क्रमात् ।  
तत्तत्स्थानेतु कूर्चे वा स्थण्डिले वा समर्चयेत् ॥ २०।७४ ॥  
प्रभूतं तु निवेद्यैव द्रोणन्द्रोणार्छमेव वा ।  
आचार्यस्यार्चकादीनां दक्षिणां च ददेत्क्रमात् ॥ २०।७५ ॥  
सौवर्णैरुत्पलैः पुष्पैरलङ्कुर्यात्प्रपां ततः ।  
पद्मैर्वाकुमुदैर्वाथ पुष्पैरन्यैस्स्वशक्तितः ॥ २०।७६ ॥  
देवदेवमलङ्कृत्य वस्त्रमाल्यादिभिः पुनः ।  
प्रपां संयोज्य देवेशं ध्यानेनैव तु सन्नयेत् ॥ २०।७७ ॥  
देवेशं स्थापयेत्तत्र पाद्याद्यैरर्चयेत्क्रमात् ।  
महाहविः प्रभूतं वा यथाशक्ति निवेदयेत् ॥ २०।७८ ॥  
एवं यः कुरुते भक्त्या विष्णुलोके महीयते  
    
इति श्रीवैखानसे भगवच्छास्त्रे  
भृगुप्रोक्तायां संहितायां प्रकीर्णाधिकारे  
विंशो ऽध्यायः।

_____________________________________________________________
