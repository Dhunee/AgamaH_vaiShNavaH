+++
title = "२३"

+++
अथत्रयोविंशो ऽध्यायः।

अथत्रयोविंशो ऽध्यायः।  
उत्सवचक्रम्  
अतःपरं प्रवक्ष्यामि पूर्वोद्दिष्टं सुदर्शनम् ।  
सुदर्शनस्य चोद्दिष्टं प्रमाणं च विशेषुः ॥ २३।१ ॥  
महाबेरस्य मानेन नवाङ्गुलमिति स्मृतम् ।  
तस्य वृत्तं समुद्दिष्टमराश्चैव तु त्षङ्गुलम् ॥ २३।२ ॥  
वृत्तं पट्टस्य विस्तारमेकाङ्गुलमुदाहृतम् ।  
तन्मध्ये चारकूटं स्यादेकाङ्गुलमुदाहृतम् ॥ २३।३ ॥  
अरा द्वादश उद्दिष्टा एतच्चक्रस्य वै तथा ।  
अधमं मार्गमालोक्य प्रोक्तमेतत्प्रमाणकम् ॥ २३।४ ॥  
तत्र मध्यं प्रमाणन्तु वक्ष्यामि श्रुणुतादरात् ।  
महाबेरस्य हस्तेन द्वादशाङ्गुलमुच्यते ॥ २३।५ ॥  
तद्वृत्तं तस्य हस्तेन द्वादशाङ्गुलमुच्यते ।  
वृत्तं तस्य समुद्दिष्टमारकूटं द्वियङ्गुलम् ॥ २३।६ ॥  
वृत्तपट्टस्य विस्तारमेकाङ्गुलमुदाहृतम् ।  
अष्टौ च चतुरङ्गुल्या? दुद्दिष्टाश्च समासतः ॥ २३।७ ॥  
अराष्षोडश उद्दिष्टाश्चक्रस्यैव तु मध्यमे ।  
कूर्मं वाप्यथ सिंहं वा पद्मं वाप्यथ कालयेत् ॥ २३।८ ॥  
अधस्ताद्योगदण्डं च एकाङ्गुलमुदाहृतम् ।  
उभयोः पादयोश्चैव सिंहेनैव तु कारयेत् ॥ २३।९ ॥  
आयसेनैव वा कुर्याद्दारुणा वा तथैव च ।  
सर्वत्र सुन्दरं कुर्यात्सजानन? विधीयते ॥ २३।१० ॥  
एतल्लक्षणमुद्गिष्टं चक्रस्यैव प्रमाणतः ।  
मधूच्छिष्टेन विधिना कुर्याद्वै तत्र तत्र तु ॥ २३।११ ॥  
विदध्याद्देव देवस्य हेति प्रवरमुत्तमम् ।  
प्रमाणं च तु सर्वत्र तत्त्रिभागं विशेषतः ॥ २३।१२ ॥  
स्थापनां मूर्तिमन्त्रं च चक्रस्य श्रुणुतर्षयः ।  
अथातस्सम्प्रवक्ष्यामि वैष्णवं चक्रमुत्तमम् ॥ २३।१३ ॥  
त्रिविधं चक्रमुद्दिष्टं ब्रह्मणा परमेषिना ।  
कालचक्रं वीरचक्रं सहस्रविकचं क्रमात् ॥ २३।१४ ॥  
करोद्धृतं वीरचक्रं देवस्य मुखमानतः ।  
सर्वाजिनां समूहन्त बजं खत्रयमन्ततः? ॥ २३।१५ ॥  
देवस्य मुखमानं स्याद्द्वादशाष्टारचिह्नितम् ।  
ज्वालापञ्चकसंयुक्तं कराग्रे दक्षिणे चरेत् ॥ २३।१६ ॥  
मयं महीमयं दिव्यमष्टारं द्वादशारकम् ।  
एभिर्मन्त्रैस्समभ्यर्च्य रक्षार्थं मोक्षशान्तये ॥ २३।१७ ॥  
कालचक्रं प्रवक्ष्यामि औत्सवं सर्वशान्तिदम् ।  
ध्रुवबेरमुखायामं द्विगुणायामविस्तृतम् ॥ २३।१८ ॥  
वृत्तं च षड्गुणं प्रोक्तं क्षतान्तं तत्सुवृत्तकम् ।  
वृत्तस्य पट्टविस्तारं त्रियङ्गुलमिति स्मृतम् ॥ २३।१९ ॥  
षडङ्गुलसमायाममारकूटं तु त्षङ्गुलम् ।  
यवा कारकरा ज्ञेया उभयत्र प्रवेशता ॥ २३।२० ॥  
अरकूटे ऽथ सिंहं वा मकरं वाथ पद्मकम् ।  
ज्वालात्रिकं वा कर्तव्यं ज्वालापञ्जकमेव वा ॥ २३।२१ ॥  
शताष्टारं निंशतिं वा उत्तमे सम्यगाचरेत् ।  
चतुष्पञ्चद्विपञ्चाशन्मध्यमे समुदाहृतम् ॥ २३।२२ ॥  
द्वात्रिंशद्वा चतुर्विंशदधमे सम्प्रयोजयेत् ।  
एवं स्यात्कालचक्रन्तु उत्सवार्थं प्रकल्पयेत् ॥ २३।२३ ॥  
चक्राधस्तात्तथा नालं द्वादशाङ्गुलमाचरेत् ।  
चक्रद्विगुणदण्डन्तु खदिरं चासनं भवेत् ॥ २३।२४ ॥  
याज्ञिकैरथ वा वृक्षैः कारयेदत्र शासनम् ।  
षडङ्गुलायतविस्तारां फलकां सम्प्रकल्पयेत् ॥ २३।२५ ॥  
वृत्तं वा चतुरश्रं वा लम्बदामसमायुतम् ।  
त्रियङ्गुलसमुत्सेधं सन्धयेत्तरिकोपरि ॥ २३।२६ ॥  
तदधस्तात्तु ताटिं च कुम्भलम्बकसंयुतम् ।  
अष्टाङ्गुलसमुत्सेथं कारयेदिति शासनम् ॥ २३।२७ ॥  
अन्तस्सुषिरसं कृत्वा?दण्डाग्रे चाध एव वा ।  
कूरदण्डेन संयोज्य फलकोफलपद्मकम् ॥ २३।२८ ॥  
लता प्रस्थतरं वापि कारयेदिति शासनम् ।  
पद्मं तु त्षङ्गुनायामं विस्तारमधिकाङ्गुलम् ॥ २३।२९ ॥  
पालिकोपरि सिंहौ द्वावुभयोः पार्श्वयोश्चरेत् ।  
चक्रं संवहमानौ तौ यावत्तत्र च कालयेत् ॥ २३।३० ॥  
तयोर्मानं समुद्दिष्टं पञ्चाङ्गुलमिति स्मृतम् ।  
दण्डमध्येन कुर्यात्तद्दण्डमूले षडङ्गुलम् ॥ २३।३१ ॥  
पीठं षडङ्गुलोत्सेधं चतुरङ्गुलमेव वा ।  
वृत्तं वा चतुरश्रं वा सरोजदलकर्णयुक् ॥ २३।३२ ॥  
षाढशाङ्गुलमायामं विस्तारं सम्प्रकीर्तितम् ।  
कर्णिकामध्यमे नालमष्टाङ्गुल समायुतम् ॥ २३।३३ ॥  
नालदण्डेन संयोज्य बन्धयेदष्टबन्धनैः ।  
हारवत्सुदृढं कुर्यादवक्रमृजुसंयुतम् ॥ २३।३४ ॥  
एवं कृत्वा यथामार्गं स्थापनं सम्यगाचरेत् ।  
सहस्रविकचं चक्रं पुरुषाकारमाचरेत् ॥ २३।३५ ॥  
रक्ताभं नीलवर्णं च नवतालेन मानतः ।  
द्विभुजं मुकुटोद्बन्धं चक्रचूलिनमाचरेत् ॥ २३।३६ ॥  
सुदर्शनं तथा चक्रं सहस्रविकचं तथा ।  
अनपायिनमित्येवं मूर्तिमन्त्रैस्समर्चयेत् ॥ २३।३७ ॥  
शतधारं कालचक्रं सर्वासुरविमर्दनम् ।  
सर्वविघ्नहरं चेति कालचक्रं समर्चयेत् ॥ २३।३८ ॥  
कालचक्रं प्रवक्ष्यामि सर्वासुरविनाशनम् ।  
षट्ट्रिंशदङ्गुलं वापि षट् पञ्चाशच्छताष्टकम् ॥ २३।३९ ॥  
विस्तारायामतोमानमुत्तमाधममध्यमम् ।  
मानाङ्गुलेन तद्ग्राह्यं तक्षकं वर्तुलं भवेत् ॥ २३।४० ॥  
सहस्रारा अष्टशतं त्रिशतं षष्टिमेव वा ।  
अराःक्रमेण संयुक्ता उत्तमाधममध्यमाः ॥ २३।४१ ॥  
चतुर्विंशत्तथा ज्वालाष्षोडश द्वादशाथ वा ।  
दशसप्ताङ्गुलं पञ्च वृत्तं पट्टस्य संयुतम् ॥ २३।४२ ॥  
चक्रप्रभेहकं भागं पीठं पद्मकमाचरेत् ।  
दण्डादीनि विना तस्य पद्मं पीठस्ययोजयेत् ॥ २३।४३ ॥  
एतदुक्तं महच्चक्रं सर्वारिष्टविनाशनम् ।  
चक्रस्य स्थापनं मार्गं प्रवक्ष्यामि तपोधनाः ॥ २३।४४ ॥  
अङ्कुरानर्पयित्वातु कारयेदक्षिमोचनम् ।  
तथाधिवासनं कृत्वा गव्यानामधिवासनम् ॥ २३।४५ ॥  
यागशालां तथा कृत्वा भूषयेत्तोरणान्वितम् ।  
शय्यावेदिं च तन्मध्ये चाध्यर्धायामविस्तृतम् ॥ २३।४६ ॥  
तत्तुर्यांशोदयां वेदिं कृत्वा तां चतुरश्रकम् ।  
प्राच्यामाहवनीयं च कुण्डमौपासनाग्निवत् ॥ २३।४७ ॥  
प्राच्यां तु स्नानवेदिं च कृत्वाचैव विचक्षणः ।  
अथाधिवासितं चक्रमादायेवाभिषिच्य च ॥ २३।४८ ॥  
अग्निं संसाध्य पूर्वोक्तं कुम्भं संसाथयेत्पुनः ।  
चक्रस्याभिमुखे कुम्भं धान्यपीठोपरिक्रमात् ॥ २३।४९ ॥  
सन्न्यस्य तु गुरुर्धीमान् यदितं भावयेत्तथा ।  
ग्रामं प्रदक्षिणं कृत्वा शालायां स्थापयेत्तथा ॥ २३।५० ॥  
हृत्पद्ममध्ये चक्रेशं द्विभुजं प्राञ्जलीकृतम् ।  
रक्ताभं कृतवस्त्राभं ध्यात्वासम्यक् प्रपूर्य च ॥ २३।५१ ॥  
तस्मात्कुम्भे समावाह्य पूर्वोक्तमभिपूज्य च ।  
वेद्यां संस्नाप्य तच्चक्रं कलशैस्नापयेत्तदा ॥ २३।५२ ॥  
समल कृत्य वक्त्राद्यैर्धान्यपीठोपरिक्रमात् ।  
सन्न्यस्य कुम्भं संयुक्तं बद्ध्वा प्रतिसरं ततः ॥ २३।५३ ॥  
शाययित्वा तथा चक्रं हौत्रं सम्यक् प्रशंस्य च ।  
चक्राङ्गान्यायधाङ्गानि मूर्तिमन्त्रान् प्रचक्षते ॥ २३।५४ ॥  
पश्चादग्निं परिस्तीर्य वैष्णवैर्मन्त्र संयुतैः ।  
"भूमाननो ऽग्रे वन्द्यानऽहुत्वा गायत्रिसंयुतम् ॥ २३।५५ ॥  
शतमष्टोत्तरं हुत्वा रात्रिशेषं व्यपोह्य च ।  
स्नात्वा प्रभाते पूर्वोक्तं चक्रमादाय पूर्ववत् ॥ २३।५६ ॥  
ग्रामं प्रदक्षिणं कृत्वा कुम्भेनासादयेत्तथा ।  
मण्डपे दक्षिणे पार्श्वे कृतपीठे विशेषतः ॥ २३।५७ ॥  
रत्नं निक्षिप्य पूर्वोक्तमन्त्रेण स्थापयेत्तदा ।  
चक्रमन्त्रौ सुसन्न्यस्य बीजान् सन्न्यस्य पूर्ववत् ॥ २३।५८ ॥  
कुम्भाच्छक्तिं तथावाह्य पूजयेदासनादिभिः ।  
पायसाद्यैर्नि वैद्याथ गुरुं सम्यक् प्रपूजयेत् ॥ २३।५९ ॥  
    
इति श्रीवैखानसे  
भगवच्छास्त्रे भृसुप्रोक्तायां संहितायां  
प्रकीर्णाधिकारे त्रयोविंशो ऽध्यायः।

_____________________________________________________________
