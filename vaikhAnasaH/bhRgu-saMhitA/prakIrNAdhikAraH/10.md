+++
title = "१०"

+++
अथ दशमो ऽध्यायः।

अथ दशमो ऽध्यायः।  
अङ्कुरार्पणम्  
अतःपरं प्रवक्ष्यामि भूपरीक्षादिकर्मणाम् ।  
देवदेवस्य विष्णोर्तु विधिना चाङ्कुरार्पणम् ॥ १०।१ ॥  
नवमे सप्तमेवापि पञ्चमे वात्षहे ऽथ वा ।  
आलयाभिमुखे वापि ऐशान्ये चोत्तरे ऽपि वा ॥ १०।२ ॥  
रुद्रहस्तं द्विजातीनां नृपाणां नवहस्तकम् ।  
वैश्यानां मुनिहस्तन्तु शूद्राणां पञ्चहस्तकम् ॥ १०।३ ॥  
षोडशस्तम्भ संयुक्तं चतुर्द्वारसमायुतम् ।  
मण्डपं वात कूटं वा प्रपां वा विधिना चरेत् ॥ १०।४ ॥  
गोमयालेपनं कृत्वा "शाम्यऽन्त्विति च? मन्त्रतः ।  
श्वेततन्त्तुलचूर्णं वा सुधाचूर्ण मथापि वा ॥ १०।५ ॥  
सूक्ष्मचूर्णं च कृत्वा तु वालुकैर्मिश्रितं तथा ।  
प्राग्रगं चोत्तराग्रं च "सोमंराऽजेति मन्त्रतः ॥ १०।६ ॥  
युग्मं च स्रायित्वातु दर्शनीयं च सुन्दरम् ।  
चक्रवालाद्यलङ्कृत्य पालिकाङ्कुरशोभितैः? ॥ १०।७ ॥  
मध्येचक्रं च कृत्वातु दर्शनीयं च कारयेत् ।  
वितानैस् स्तम्भवेष्टैश्च दर्भमालाद्यलङ्कृतम् ॥ १०।८ ॥  
धर्मं ज्ञानं च वैराग्य मैश्वर्यं च चतुष्टयम् ।  
अन्तस्त्सम्भ चतुष्कोशे स्थापयेदधिदेवताः ॥ १०।९ ॥  
बाह्यानां द्वादशादित्या द्वादशानान्तु देवताः ।  
अर्चयित्वा यधान्याय्यं तत्तद्विधिमधाचरेत् ॥ १०।१० ॥  
पञ्चहस्तं त्रिहस्तं वा एकहस्त मथापिवा ।  
पञ्चविंशत्पदं कृत्वा मध्ये ब्रह्मासनं चरेत् ॥ १०।११ ॥  
सञ्चारार्थं फवन्त्यष्ट परितश्च पदानि वै ।  
प्रागादिमध्यमाः प्रोक्ता द्वारा श्चत्वार एवच ॥ १०।१२ ॥  
शेषितार्कपदे धीमान् पालिकानां स्थितिं चरेत् ।  
व्रीहिभि स्तण्डुलैर्वापि पङ्क्तिं कुर्या द्विधानतः ॥ १०।१३ ॥  
षोडशाङ्गुल मायामं यथालाभसमुन्नतम् ।  
त्रिवेदिसहितं कुर्या द्वेदाश्रं ब्राह्म मासनम् ॥ १०।१४ ॥  
पूर्वद्वारोत्तरे शेषं दक्षिणद्वारपूर्वके ।  
वक्रतुण्डस्य पीठं स्यात् पश्चिमद्वारदक्षिणे ॥ १०।१५ ॥  
पङ्क्तीश मुत्तरद्वार पश्चिमे सोमपीठकम् ।  
कुम्भे वाथ समभ्यर्च्येत् तत्पूर्वेशान्त मर्चयेत् ॥ १०।१६ ॥  
षण्णां पीठं प्रकल्प्यैव ब्रह्मण श्चोक्तवच्चरेत् ।  
ऐन्द्रादिच तथैशान्तं जयाद्यप्सरसोर्ऽचयेत् ॥ १०।१७ ॥  
आढकं वा तदर्धं वा पादं वा तण्डुरैः पृथक् ।  
बाह्ये ऽष्टाङ्गुलिविस्तारे पीठे वा स्थण्डिले ऽपिवा ॥ १०।१८ ॥  
चतुरश्रं सुवृत्तं चत्रिकोणं धनुराकृति ।  
दण्डाकारं च पद्माभं वस्वश्रं समवृत्तकम् ॥ १०।१९ ॥  
जयादीनां क्रमात्पीठं पालिकाबाह्यत श्छरेत् ।  
दिक्पालानान्तुशक्तश्चे न्मण्डलानि तु कारयेत् ॥ १०।२० ॥  
भूम्यां वा पूजयेत् तद्वत्कुशकूर्चेषु सत्वरः ।  
चतुरश्रं त्रिकाणं च सुवृत्तं वज्रमेव च ॥ १०।२१ ॥  
अर्धचन्द्रं च षट्कोणं वृत्तं नूपुरमेव च ।  
दिगीशमण्डलाकार मन्येषां चतुरश्रकम् ॥ १०।२२ ॥  
अश्वद्थपल्लवं दूर्वां कुशं चाबद्ध्य मध्यमे ।  
पालिकादीन् क्रमेणैव मृदा वापूरयेच् छुचिः ॥ १०।२३ ॥  
गायत्रीमन्त्रमुच्चार्य प्रणवेनादायमन्त्रवित् ।  
मेदिनीमन्त्र मुच्चार्य चैशान्यादिषु पालिकाः ॥ १०।२४ ॥  
सन्न्यस्यैव ततः कुम्भान् द्वारवामे च सन्न्यसेत् ।  
"राकामहम्ऽ समुच्चार्य द्वारदक्षिणतः पुनः ॥ १०।२५ ॥  
"सिनीवाऽलीति मन्त्रेण आचार्यः सन्न्यसेत्क्रमात् ।  
जातिक्रमेण चैशास्तं पालिकानां पदे पदे ॥ १०।२६ ॥  
ब्रह्मणो दक्षिणे पार्श्व आचार्य श्चोत्तरामुघः ।  
ब्राह्ममासन मास्थाय देवदेव मनुस्मरन् ॥ १०।२७ ॥  
ब्रह्माद्यान् हृदयात्पूर्वं प्रणिध्यां सन्निवेशयेत् ।  
स्थण्डिलोपरि कूर्चेषु पात्रा दावाहयेत्क्रमात् ॥ १०।२८ ॥  
चतुर्मुखं चतुर्बाहुं सर्वाभरण बूषितम् ।  
अभयं दक्षिणं हस्तं वाममूरुप्रतिष्ठितम् ॥ १०।२९ ॥  
कुण्डिका मक्षमालाञ्च वहन्तं दक्षवामयोः ।  
पद्मासनस्थं हेमाभं श्यामवस्त्रञ्च पद्मजम् ॥ १०।३० ॥  
मूर्तिमन्त्रैस्समावाह्य ब्रह्माणं प्राङ्मुखं यजेत् ।  
प्राग्द्वारे प्राङ्मुखं चैव दक्षिणद्वारके तथा ॥ १०।३१ ॥  
प्रत्यग्द्वारविमाने ऽपि चोत्तरद्वारके तधा ।  
अब्जजं प्राङ्मुखञ्चान्यान् यथाविधि च संस्मरेत् ॥ १०।३२ ॥  
भवनं प्राङ्मुखादीनां प्राङ्मुखश्च प्रजापतिः ।  
पङ्क्तिमध्ये समभ्यर्च्ये द्ब्राह्ममन्त्रं समुच्चरन् ॥ १०।३३ ॥  
हेमाङ्गं पीतवस्त्रं च द्विभुजं पद्मधारिणम् ।  
स्धितं करण्डिकामौलिं शेषं तत्पश्चिमामुखम् ॥ १०।३४ ॥  
अनन्तं सर्वनागाना मधिपं वारुणीपतिम् ।  
फणसप्तकसंयुक्तं सिताभं प्राञ्जलिं स्मरेत् ॥ १०।३५ ॥  
प्रवालाभं गजमुख मासीनं चोत्तरामुखम् ।  
कदलीचूतपनसपाशाङ्कुशधरं प्रभुम् ॥ १०।३६ ॥  
एकदंष्ट्रं चतुर्बाहुं वग्रतुण्डं स्मरेद्बुधः ।  
पीताम्बरे तं श्यामाभं खड्गखेटकधारिणम् ॥ १०।३७ ॥  
द्विभुजं  
करण्डिकामौलिं पङ्क्तीशं प्राङ्मुखं स्मरेत् ।  
सितं श्यामाम्बरं सौन्युं द्विभुजं दण्डधारिणम् ॥ १०।३८ ॥  
करण्डमकुटसंयुक्तं सुस्थितं दक्षिणामुघम् ।  
अभ्राभांरक्तवस्त्रान्तां द्विहस्ताम्बुजधारिणीम् ॥ १०।३९ ॥  
सर्वभूषाभूषिताङ्गां जयामैन्द्रपदेर्ऽचयेत् ।  
नीलाभां पीतवस्त्रां तां द्विकराम्बुजधारिणीम् ॥ १०।४० ॥  
भूषाभूषितसर्वाङ्गां विजया मनलेर्ऽचयेत् ।  
कुमुदाभां हरिद्वस्त्रां द्विकराम्पङ्कजाङ्किताम् ॥ १०।४१ ॥  
नानाभूषाभूषिताङ्गां विन्दां याम्यपदेर्ऽचयेत् ।  
धातकीपत्र सङ्काशां नीलनीलाम्बरावृताम् ॥ १०।४२ ॥  
द्विकरामम्बुजधरां नन्दान्नैरृतिपदेर्ऽचयेत् ।  
धौताभां पीतवस्त्रां तां द्विहस्ताम्बुजधारिणीम् ॥ १०।४३ ॥  
पुष्पाभरणसंयुक्तां पुष्टिकां वारुणेर्ऽचयेत् ।  
स्वर्णाभां रक्तवस्त्रां तां द्विहस्ताम्बुजधारिणीम् ॥ १०।४४ ॥  
कुमुद्वतीं भूषिताङ्गां वायव्ये चार्चयेत्क्रमात् ।  
रक्ताभा मभ्रसङ्काशवसनां भूषणैर्वृताम् ॥ १०।४५ ॥  
द्विकरा मम्बुजधरां सौम्ये चोत्बलकां यजेत् ।  
हाटकाभां हरिद्वस्त्रां पद्मसंयुतबाहुकाम् ॥ १०।४६ ॥  
सर्वालङ्कार संयुक्तां विशोगा मर्चयेत्ततः) ।  
रक्ताभां हाटकाभां च हरिणीं नीलवर्णकाम् ॥ १०।४७ ॥  
धातकीपद्र सन्ताशां कुमुदोत्पलसन्निभाम् ।  
अशोकाभां क्रमादेता द्विभुजाः पद्मधारिणीः ॥ १०।४८ ॥  
विपरीताम्बरधराः सुखासीना स्तदासनाः ।  
जयाद्यास्सर्वभूषाङ्गा ध्यायेदत्रेति केचन ॥ १०।४९ ॥  
मेदिनीं चैव राकां च सिनीवालीं स्मरेद्बुधः ।  
मेदिनीं पीदवस्त्रान्तां श्यामाङ्गीं द्विभुजां स्थिताम् ॥ १०।५० ॥  
हस्तयोः पालिकां धृत्वा सुकेशीं तद्दिगाननाम् ।  
पूर्णचन्द्रप्रियां देवीं पूर्णचन्द्रनिभाननाम् ॥ १०।५१ ॥  
हेमाङ्गीं रक्तवस्त्रान्तां राकां कुम्भधरां स्थिताम् ।  
शेषं तद्वच्छिनीवालीं सिताङ्गीं श्यामलाम्बराम् ॥ १०।५२ ॥  
शरावं दधतीं मन्ये मेदिनीसदृशां तथा ।  
ध्यात्वातत्तत्पदे सम्यगासीनां वाथ चार्ऽचयेत् ॥ १०।५३ ॥  
बीजेसोमं तथा ध्यात्वा हस्ताभ्यां बीजधारिणम् ।  
स्थानकं वाथचासीवं चोत्तरे दक्षिणामुखम् ॥ १०।५४ ॥  
एवं ध्यात्वा ततोदेव मासनादिभिरर्चयेत् ।  
हविः सम्यङ्मि वेद्यैव बलिं वा दापये द्बुधः ॥ १०।५५ ॥  
जयादीनां क्रमाद्वर्णः प्रादक्षिण्यक्रमेणतु ।  
वितस्तिः पालिकोत्सेधं तदर्धं विपुलं मुखम् ॥ १०।५६ ॥  
अधोविपुलनाहेन मध्यनाहं दशाङ्गुलम् ।  
कुम्भोदयं तु तत्तुल्यं रसमात्रं मुखायतम् ॥ १०।५७ ॥  
कुम्भोष्ठमिव वक्तव्यं कुम्भकुक्षिर्दशाङ्गुलम् ।  
आश्रमद्वार संयुक्तं शेषं तत्पालिकासमम् ॥ १०।५८ ॥  
तारोत्सेधं शरावं स्यान्मुखं तत्पालिकासमम् ।  
आलयस्योत्तरे वापि ऐशान्ये वा विशेषतः ॥ १०।५९ ॥  
गोमयेनोपलिप्यैव मेदिनीं तु समर्चयेत् ।  
चक्रं शान्तं समभ्यर्च्य हरेत्तज्जठरे मृदम् ॥ १०।६० ॥  
कांस्यपात्रे नुसन्न्यस्य शिष्यस्य शिरसि न्यसेत् ।  
ग्रामं प्रदक्षिणं कृत्वा आलयं वा प्रदक्षिणम् ॥ १०।६१ ॥  
पालिकादीन् प्रपूर्यैव गायत्रीमन्त्र मुच्चरन् ।  
ऐशान्यादिषु कोणेषु स्थापयेत् ताश्च पालिकाः ॥ १०।६२ ॥  
द्वारवामे तु कुम्भं स्याच्छरावं द्वारदक्षिणे ।  
नववस्त्रैस्समावेष्ट्य पालिकादीन् समर्चयेत् ॥ १०।६३ ॥  
कङ्कुमुद्गयवाश्चापिनिष्पावाः सर्षपास्तथा ।  
चणका स्तिलतिल्वाश्च पात्रेधान्यानिचाहरेत् ॥ १०।६४ ॥  
हविःपात्रं तु सङ्गृह्य वायव्ये सोम मर्चयेत् ।  
पुण्याहं वाच्य तत्काले तूर्यघोषण माचरेत् ॥ १०।६५ ॥  
"इमेबीऽजेति मन्त्रेण वापयेदङ्कुरां स्ततः ।  
विष्णुसूक्तं समुच्चार्य यजमानयुतो गुरुः ॥ १०।६६ ॥  
"सोमं राऽ जेति मन्त्रेण वापयेदङ्कुरां स्ततः ।  
वारुणं मन्त्रमुच्चार्य जलनेकं तु कारयेत् ॥ १०।६७ ॥  
शूद्रस्तु यजमानश्चेन् नपपस्त्रैर्गुरुं पुनः ।  
सम्पूज्य दक्षिणां दत्वाततस्तेनैव वापयेत् ॥ १०।६८ ॥  
प्रणवेनार् कपत्रैर्वातथा चैरण्डपत्रकैः ।  
आच्छादये द्यावदन्तं त्रिकालाभ्यर्चनं मतम् ॥ १०।६९ ॥  
अत्र देवान् विसृज्यैव गुप्तेदेशे निधापयेत् ।  
वस्त्रैर्नवैः समाच्छाद्य पालिकादीन् समर्चयेत् ॥ १०।७० ॥  
अमावास्याव्यवहिते कुर्यात् सद्या एङ्कुरार्पणम् ।  
सङ्क्रमव्यवधाने ऽपि सद्य एवेति के च न ॥ १०।७१ ॥  
सद्या एङ्कुरश्चेद्रात्रौ वा दिवावापि च कारयेत् ।  
तथा सर्वक्रियां कृत्वा पुष्पैर्वा तण्डुरैस् तथा ॥ १०।७२ ॥  
वापयेत्कर्मण स्तस्यसद्य एवतु कारयेत् ।  
पात्रालाभेशरावेवा यथालाभं च कारयेत् ॥ १०।७३ ॥  
अर्चयेत्तण्डुलान् शुद्धान् सद्यःकालाङ्कुरार्पणे ।  
गृह्णीयात् पालिका एव नवपञ्चैककल्पने ॥ १०।७४ ॥  
ब्रह्मणो ऽभिमुखेचैकं शेषान्तु परितोदिशि ।  
तत्तद्दिगीश मभ्यर्च्य तत्तन्मन्त्रेणचार्ऽचयेत् ॥ १०।७५ ॥  
एष एव विशेषस्स्या दन्यत्सर्वं खिलोक्तवत् ।  
लक्षणं च तथैवोक्तं तत्रैव च गुणागुणाः ॥ १०।७६ ॥  
अजस्रदीपदानं तु सर्वत्र विधिना चरेत् ।  
कर्मान्ते जलमध्येतु निक्षिपे द्विजयाङ्कुरान् ॥ १०।७७ ॥  
    
इति श्रीवैखानसे भगवच्छास्त्रे भृगुप्रोक्तायां संहितायां प्रकीर्णाधिकारे दशमो ऽध्यायः

_____________________________________________________________
