+++
title = "३१"

+++
अथैक त्रिंशो ऽध्यायः।  
    
सम्प्रोक्षणत्रयम्।  
अथ वक्ष्यामि तत्रोक्तप्रायश्चित्तस्य सङ्ग्रहम् ।  
जलसम्प्रोक्षणं चैव लघुसम्प्रोक्षणं तथा ॥ ३१।१ ॥  
महासम्प्रोक्षणं चेति प्रायश्चित्तं त्रिधा स्मृतम् ।  
निमित्ते समनुप्राप्ते ज्ञात्वा गौरवलाघवम् ॥ ३१।२ ॥  
वक्ष्यमाणक्रारेण सद्यस्सम्प्रोक्षणं चरेत् ।  
सम्प्रोक्षणविधानस्य न कालनियमस्स्मृतः ॥ ३१।३ ॥  
न कुर्यान्मासनक्षत्र तिथिवाराद्यवेक्षणम् ।  
तस्मान्निमित्ते सम्प्राप्ते सद्यस्सम्प्रोक्षणं चरेत् ॥ ३१।४ ॥  
देशकालाद्यवेक्षाया निमित्ते सति गौरवम् ।  
बहुबेरेषु चैकस्मिन् स्थावरे जङ्गमे ऽथ वा ॥ ३१।५ ॥  
अर्चनायां विहीनायां कालातीते विपर्यये ।  
निर्माल्यपूजने चैव निवेदितनिवेदने ॥ ३१।६ ॥  
एकाहे ऽप्यर्चनाहीने नित्यस्नापनवर्जने ।  
बलिहोमादिहीनेच नित्योत्सवविवर्जने ॥ ३१।७ ॥  
प्राकाराभ्यन्तरे प्राप्ते प्रमादादशुभे सति ।  
अस्पृश्यागमने तत्र चण्डालाद्यैः प्रवेशने ॥ ३१।८ ॥  
श्वकुक्कुट वराहोष्ट्रगर्दभानां प्रवेशने ।  
उदक्यया सूतिकया पाषण्डाद्यैरथापि वा ॥ ३१।९ ॥  
कुण्डगोलव्रतभ्रष्टतुरुष्कादिप्रवेशने ।  
अन्यसूत्रिद्विजैस्स्पृष्टे मोहादज्ञानतो ऽपिवा ॥ ३१।१० ॥  
महावातहते बिम्बे संसिक्ते वर्षबिन्दुभिः ।  
विण्मूत्ररुधिरस्रावे बहुजल्पे च मैथुने ॥ ३१।११ ॥  
एवमादिनिमित्ते तु जलसम्प्रोक्षणं चरेत् ।  
नैवासम्प्रोक्षिते बिम्बे हरिर्वसति निश्चयः ॥ ३१।१२ ॥  
तस्माद्बिम्बविशुद्ध्यर्थं सम्प्रोक्ष्यैव समर्चयेत् ।  
दोषाधिक्ये समुत्पन्ने लघुसम्प्रोक्षणं चरेत् ॥ ३१।१३ ॥  
राष्ट्रक्षोभे च दुर्भिक्षे तन्त्रसङ्करदूषणे ।  
शूद्रैर्वाथानुलोमैर्वापाषण्डैर्भ्रमितैरपि ॥ ३१।१४ ॥  
उदक्यया सूतिकया पतितैर्वाथ पातकैः ।  
चण्डालाद्यैः प्रविष्टे च गर्भागारे विशेषतः ॥ ३१।१५ ॥  
सूतैर्वा कुण्डगोलाद्यैस्तथा देवलकादिभिः ।  
श्वकुक्कुट वराहाद्यैः प्रविष्टे गार्दभादिभिः ॥ ३१।१६ ॥  
उलूकगृध्रकाकाद्यैः प्रविष्टे ऽन्तर्गृहे तथा ।  
तुरुष्काद्यैःप्रविष्टे वा शुक्रणोणितयोरपि ॥ ३१।१७ ॥  
विण्मूत्रादेर्विसर्गे वा गर्भागारेर्धमण्डपे ।  
त्षहादूर्ध्वं विहीने तु पूजने दीपवर्जने ॥ ३१।१८ ॥  
एक रात्रमतिक्रम्य देवेग्रामान्तरस्थिते ।  
आग्निदाहे ऽशनीपाते गर्भागारेर्ऽधमण्डपे ॥ ३१।१९ ॥  
अन्यसूत्षर्चिते बिम्बेस्पृष्टे वा बुद्धिपूर्वकम् ।  
अन्यैरनुक्तैर्देषैश्च लघुसम्प्रोक्षणं चरेत् ॥ ३१।२० ॥  
महानिमित्ते सम्प्राप्ते महासम्प्रोक्षणं चरेत् ।  
द्वादशाहात्समारभ्य वत्सरान्तं विधानतः ॥ ३१।२१ ॥  
हीनायामर्चनायां च नित्ये नैमित्तिके तथा ।  
क्रियाहीने विपर्यासे हीने मासोत्सवादिके ॥ ३१।२२ ॥  
नित्यस्नपनहीने ऽपि मात्रादानविहीनके ।  
बलिहोमादिहीने च सम्प्राप्ते शास्त्रसङ्करे ॥ ३१।२३ ॥  
एवमादिषु हीनेषु वत्सरान्तं प्रमादतः ।  
पर्षदां परिवाराणामाश्रितालयसेविनाम् ॥ ३१।२४ ॥  
ध्वजारोहणपूर्वं तु कृते कालोत्सवादिके ।  
विप्रादिमरणे प्राप्ते देवागारे विशेषतः ॥ ३१।२५ ॥  
गर्दभाश्वलुलायोष्ट्रश्वसूकरमुखे मृते ।  
गजादिमृगनाशे च देवागारे प्रमादतः ॥ ३१।२६ ॥  
चण्डालाद्यन्त्यजातीनां मरणे वा विशेषतः ।  
शूद्रैर्वाथानुलोमैर्वा पाषण्डैः पतितादिभिः ॥ ३१।२७ ॥  
संस्पृष्टे वैष्णवे बिम्बे तुरुष्काद्यैर्मलिम्लुचैः ।  
स्पृष्टे चण्डालकाद्यैर्वा महापातकदूषितैः ॥ ३१।२८ ॥  
विमाने ऽशनिपाते वा महोल्का पतने ऽपि वा ।  
लोहितो पलवर्षे च वांसुवर्षे विशेषतः ॥ ३१।२९ ॥  
भूकम्पाच्चलिते बिम्बे वल्मीकस्य समुद्भवे ।  
शिथिलिभवने वापि चाष्टबन्धे विशेषतः ॥ ३१।३० ॥  
जीर्णे स्तम्भादिपतने देवागारेन वीकृते ।  
अग्निस्पर्शे च बेरस्य मनुष्यप्रसवे तथा ॥ ३१।३१ ॥  
सुथाकर्मणि सर्वत्र गर्भगेहादिके पुनः ।  
बिम्बेषु गर्भगेहे वा कृमिकीटादिदर्शने ॥ ३१।३२ ॥  
हसने रोदने चैव भाषणे च विशेषतः ।  
स्वेदशोणितयोर्वापि दर्शने वर्णसङ्क्षये ॥ ३१।३३ ॥  
विमाने मण्डपे वाथ यत्र कुत्रापि वा हरेः ।  
देवागारे समुत्पन्ने दोषेष्वेतेषु वा पृथक् ॥ ३१।३४ ॥  
दुर्भिक्षे राष्ट्रसङ्क्षोभे दुर्निमित्तेषु चैव हि ।  
दुस्स्वप्ने भूमिकम्पे वा परराजाद्युपद्रवे ॥ ३१।३५ ॥  
भूगुप्ते चोद्धृते बिम्बे चिरमन्यालये स्थिते ।  
अतिक्रम्य त्रिरात्रं तु देवे ग्रामान्तरे स्थिते ॥ ३१।३६ ॥  
कुण्डगोलकसूताद्यैर्दीक्षितैरर्चने कृते ।  
अनुक्तानि च कर्वाणि दुरितान्यद्भुतानि च ॥ ३१।३७ ॥  
दृष्ट्वातु यजमानश्च ये तत्परिसरे जनाः ।  
ग्रामस्थिता चनाश्चैव राजा राष्ट्रं च यत्नतः ॥ ३१।३८ ॥  
ज्ञात्वा शास्त्रोक्तविधिना दोषजं भक्तितः फलम् ।  
महासम्प्रोक्षणं कुर्यान्महादोषापनुत्तये ॥ ३१।३९ ॥  
महदोषेषु सर्वत्र महाशान्तिर्विथीयते ।  
पूर्वं स्थापितबिम्बस्य न साधारणहेतुना ॥ ३१।४० ॥  
स्यात्पुनस्थ्सापनं तस्मान्महासम्प्रोक्षणं चरेत् ।  
महासम्प्रोक्षणविधेर्नूतनस्थापनस्य च ॥ ३१।४१ ॥  
स्वल्पो भेद इति प्रोक्तमृषिभिः काश्यपादिभिः ।  
जलसम्प्रोक्षणविधिं प्रवक्ष्यामि तपोधनाः ॥ ३१।४२ ॥  
यजमानाभ्यनुज्ञातो गुरुस्स्नात्वा विधानतः ।  
आलयाभिमुखे वापि दक्षिणे वा मनोरमे ॥ ३१।४३ ॥  
स्थण्डिले सैकते शुद्धे पुण्याहाग्निमुखात्वरम् ।  
वास्तुहोमावसाने च दोषदुष्टं तु यत् स्थलम् ॥ ३१।४४ ॥  
पर्यग्निपञ्चगव्याभ्यां संस्क्रत्य विधिना बुधः ।  
बिम्बं पुरुषसूक्तेन कलशैरभिषिच्य च ॥ ३१।४५ ॥  
षट्द्रोणधान्य राशौ तु पञ्चकुम्भान्निधाय च ।  
वस्त्रयुग्नेन संवेष्ट्य प्रतिमास्तेषु निक्षिपेत् ॥ ३१।४६ ॥  
नालिकेराम्रपत्राद्यैरलङ्कृत्य पृथक् घटान् ।  
पञ्चसूक्तं जपित्वैव पञ्चशान्तिभिरेव च ॥ ३१।४७ ॥  
पञ्चमूर्तिभिरावाह्य समभ्यर्च्याष्टविग्रहैः ।  
पश्चादग्निं परिस्तीर्य पञ्चसूक्तं हुनेत्सुधीः र् ॥ ३१।४८ ॥  
इङ्कारादींश्च जुहुयादष्टाशीतिमतः परम् ।  
पञ्चवारुणमन्त्रैश्च महाव्याहृतिभिस्सह ॥ ३१।४९ ॥  
पश्चादग्निं विसृज्यैव गुरवे दक्षिणां ददेत् ।  
निष्काहीनसुवर्णं च वस्त्राभरणकुण्डलान् ॥ ३१।५० ॥  
पश्चात्कुम्भजलेनैव प्रोक्षयित्वा समन्त्रकम् ।  
प्रभूतं च निवेद्यैव नित्यार्चनमथाचरेत् ॥ ३१।५१ ॥  
अनेन विधिना दोषा नश्यत्येव न संशयः ।  
तद्बिम्बे देवसान्निध्यं भवेदित्याह चाङ्गिराः ॥ ३१।५२ ॥  
एतावानेव सम्प्रोक्तो जलसम्प्रोक्षणक्रमः ।  
लघुसम्प्रोक्षणं कुर्याद्यजमानेन वै गुरुः ॥ ३१।५३ ॥  
यथार्हं पूजितः पूर्वमारम्भदिवसादधः ।  
त्षहे वा द्वियहे वापि कृत्वा चैवाङ्कुरार्पणम् ॥ ३१।५४ ॥  
औपासनाग्नौ श्वोभूते वास्तुहोमं विधाय च ।  
पर्यग्नि पञ्चगव्याभ्यां शोधयित्वा समन्ततः ॥ ३१।५५ ॥  
अभिषिच्य च देवेशमष्टोत्तरशतैर्घुटैः ।  
शोथयित्वा विधानेन वस्तुवास्तुपरिच्छदान् ॥ ३१।५६ ॥  
पश्चात्पद्माग्निमासाद्य कृताघारं विधानतः ।  
कुम्भपूजां ततः कुर्यात्सम्यक् ध्यानयुतो गुरुः ॥ ३१।५७ ॥  
द्वात्रिंशत्प्रस्थसम्पूर्णान् कुम्भानाहृत्य शोभनान् ।  
तन्तुना वेष्टयित्वा तु तोयैरापूर्य मन्त्रत ॥ ३१।५८ ॥  
षड्भारधान्यरोशौ तु वेद्यां सप्तदश क्रमात् ।  
वस्त्रयुग्मेन संवेष्ट्य प्रतिमास्तेषु निक्षिपेत् ॥ ३१।५९ ॥  
निष्कत्रयकृतांस्तत्र नव रत्नानि यत्नतः ।  
रत्नालाभे सुवर्णं वा प्रत्येकं निक्षिपेद्घटे ॥ ३१।६० ॥  
गन्धपुष्पैस्समभ्यर्च्य नालिकेराम्रपल्लवैः ।  
आयुधैःपञ्चभिस्तद्वत्तोरणैरष्टमङ्गलैः ॥ ३१।६१ ॥  
अलङ्कृत्य गुरुर्धीमान्त् पृष्ट्वा कूर्चेन तान् घटान् ।  
पञ्चसूक्तं पञ्चशान्तिं ततो द्वादशसूक्तकम् ॥ ३१।६२ ॥  
सारस्वतादिसूक्तं च दिक्सूक्तं पञ्चवारुणम् ।  
स्वस्तिसूक्तं जपित्वैव तथैवौषधिसूक्तकम् ॥ ३१।६३ ॥  
नवमूर्तिभिरावाह्य देवीभ्यां सह पार्षदैः ।  
द्वात्रिंशद्विग्रहैस्सम्यगभ्यर्च्य तु निवेदयेत् ॥ ३१।६४ ॥  
पैण्डरीकाग्निमासाद्य परिषिच्य च पावकम् ।  
पञ्चसूक्तेन जुहुयाद्व्यापकत्रयमन्त्रतः ॥ ३१।६५ ॥  
अष्टोत्तरशतं तद्वदष्टाविंशतिरेव वा ।  
र् इङ्कारादींश्च जुहुयादष्टाशीतिमतः परम् ॥ ३१।६६ ॥  
धातादिं मूलहोमं च पञ्चवारुणमेव च ।  
हुत्वा कूश्माण्डहोमं च पञ्चवारुणमेव च ॥ ३१।६७ ॥  
पङ्कजैर्बिल्वपत्रैर्वा विष्णुगायत्रिया ततः ।  
अष्टोत्तरशतं हुत्वा पश्चादग्निं विसर्चयेत् ॥ ३१।६८ ॥  
पश्चाद्गुरुः पूजितस्सन् वस्त्राभरणकुण्डलैः ।  
कुम्भमादाय शिरसो ग्राममालयमेव वा ॥ ३१।६९ ॥  
प्रदक्षिणं परीत्याथ देवदेवस्य सन्निधौ ।  
कूर्चेनादाय तत्तोयं प्रोक्षयेत्पञ्चमूर्तिभिः ॥ ३१।७० ॥  
"शुची वो हव्यऽऽ मन्त्रेण प्रोक्षयेत्सर्वमन्दिरम् ।  
उपचारैस्समभ्यर्च्य "क्षमऽऽस्वेति प्रणम्य च ॥ ३१।७१ ॥  
महाहविः प्रभूतं वा देवेशाय निवेदयेत् ।  
ब्राह्मणानां सहस्रं च भोजयेद्गुरुणा सह ॥ ३१।७२ ॥  
गुरवे दक्षिणां दद्यात्सुवर्णं पञ्चनिष्ककम् ।  
प्रदद्याद्भूमिमिष्टां च प्रोन्मिषत्सस्यमालिनीम् ॥ ३१।७३ ॥  
दशदानं ततः कृत्वा नित्यार्चनमथाचरेत् ।  
एवं यः कुरुते भक्त्या लघुसम्प्रोक्षणं हरेः ॥ ३१।७४ ॥  
विष्णुसान्निध्यमाप्नोति दोषशान्तिश्च जायते ।  
राजराष्ट्राभिवृद्धिश्च जगत्पुष्टिकरं भवेत् ॥ ३१।७५ ॥  
लघुसम्प्रोक्षणविधिर्मया प्रख्यापितः किल ।  
काश्यपाद्यैश्च मुनिभिरेवमेव प्रचोदितः ॥ ३१।७६ ॥  
महासम्प्रोक्षण विधौ विशेषो वक्ष्यते मया ।  
जलाधिवासरहितं नेत्रोन्मीलनवर्जनम् ॥ ३१।७७ ॥  
प्रतिष्ठोक्तविधानेन सर्वं पूर्ववदाचरेत् ।  
नेत्रयोस्तेजने तद्वद्दृष्टिदोषे विशेषतः ॥ ३१।७८ ॥  
जलाधिवासनं कुर्यादक्ष्णोरुन्मीलनं पुनः ।  
महाशान्तिविधानस्य विशेषो ऽत्र प्रकीर्तितः ॥ ३१।७९ ॥  
जङ्गमप्रतिमास्सर्वा अधिवासपुरस्सरम् ।  
प्रोक्षयित्वा विधानेन देवं पूर्ववदर्चयेत् ॥ ३१।८० ॥  
महानिमित्ते सम्प्राप्ते यजमानार्थितो गुरुः ।  
प्रतिष्ठोक्तदिने विद्वान् ऋत्विग्भिर्लक्षणान्वितैः ॥ ३१।८१ ॥  
वस्त्रैराभरणैश्चापि पूर्वोक्तमिव भूषितः ।  
प्रोक्षणादिवसात्सूर्वमङ्कुरार्पणमाचरेत् ॥ ३१।८२ ॥  
द्रव्याण्यपि सुसम्भृत्य यागशालां प्रविश्य च ।  
कदलीपूगमालाद्यैः पताकाद्यैरलङ्कृताम् ॥ ३१।८३ ॥  
तन्मध्येकल्पयेद्वेदिं शयनार्थं विधानतः ।  
तस्यास्तु पूर्वदिग्भागे कुम्भवेदिं सलक्षणम् ॥ ३१।८४ ॥  
परितश्चाग्निकुण्डांश्च पैण्डरीकं च कारयेत् ।  
देवालयं च संशोध्य मृष्टसिक्तोपलेपनैः ॥ ३१।८५ ॥  
आचार्यस्सुप्रसन्नात्मा यजमानार्थितो मुहुः ।  
स्नात्वास्नानविधानेन गायत्रीं च सहस्रशः ॥ ३१।८६ ॥  
जप्त्वा द्वादशसूक्तानि पुण्याहमपि वाचयेत् ।  
वास्तुहोमं ततः कृत्वा कुण्डे त्वौपासने गुरुः ॥ ३१।८७ ॥  
पर्यग्नि पञ्चगव्याभ्यां संशोध्यैव च सर्वतः ।  
गार्हपत्यादिकुण्डेषु क्रमादाघारमाचरेत् ॥ ३१।८८ ॥  
पक्वबिम्बसमाकारघटानां पञ्चविंशतिम् ।  
तन्तुना त्रिवृता वेष्ट्य शोधयित्वा सुधूपितान् ॥ ३१।८९ ॥  
आदाय मन्त्रवद्दिव्यं जलमाहृत्य यत्नतः ।  
पूताभिरद्भिरापूर्य नालिकेराम्रपल्लवैः ॥ ३१।९० ॥  
अलङ्कृत्य तथा कूर्चैर्गन्धपुष्पाक्षतादिभिः ।  
यवैर्वाह्रीहिभिर्वाथ वेद्यां द्वादशभारकैः ॥ ३१।९१ ॥  
आस्तीर्य तेषु संस्थाप्य पृथग्वस्त्रेण वेष्टयेत् ।  
सौवर्णप्रतिमास्तत्र पञ्चनिष्ककृताः पृथक् ॥ ३१।९२ ॥  
गजकूर्मादिरूपाणि नवरत्नादि च क्षिपेत् ।  
ध्यानमार्गेण कुम्भेषु मध्यमादिषु चक्रमात् ॥ ३१।९३ ॥  
नवमूर्तिक्रमेणैव मन्त्रेणावाहयेद्गुरुः ।  
वेद्यधस्थेषु कुम्भेषु चें दादीनष्टदिक्पतीन् ॥ ३१।९४ ॥  
आवाह्य गन्धपुष्पाद्यैस्समभ्यर्च्य निवेदयेत् ।  
सहस्रकलशैस्स्नाप्य स्नपनोक्तप्रकारतः ॥ ३१।९५ ॥  
सौवर्णं कौतुकं बद्ध्वा प्रतिष्ठोक्तविधानतः ।  
शय्यावेदिं समभ्युक्ष्य पञ्चतल्पान् प्राकल्प्यच ॥ ३१।९६ ॥  
शालिव्रीहियवैश्चापि षड्भारैश्च पृथक् पृथक् ।  
तदर्धैस्तण्डुलैश्चाथ तदर्धैश्च तिलैस्तथा ॥ ३१।९७ ॥  
उपर्युपरि चास्तीर्य चर्मजादीन् समास्तरेत् ।  
शयने शाययेद्वेद्यामौत्सवं बिम्बमुक्तवत् ॥ ३१।९८ ॥  
कूर्चाधिवासं कुर्वीत ध्रुवमात्रं यदिक्रमात् ।  
वेदानध्यापयेद्दिक्षु "ऋचां प्राचीऽऽरिति श्रुतिः ॥ ३१।९९ ॥  
गार्हपत्यादिकुण्डेषु प्रतिष्ठोक्तविधानतः ।  
ऋत्विग्भिः कारयेद्धोमं तत्तद्दैवत्यपूर्वकम् ॥ ३१।१०० ॥  
गुरुस्सभ्याग्निमासाद्य परिषिच्य च पावकम् ।  
पञ्चसूक्तं क्रमेणैव महाव्याहृतिपूर्वकम् ॥ ३१।१०१ ॥  
व्यापकत्रयमन्त्रं च विष्णुगायत्रिया पुनः ।  
अषोत्तरशतं हुत्वा व्याहृत्या च तथैव च ॥ ३१।१०२ ॥  
ततो ऽब्जाग्निं समासाद्य पञ्चसूक्तैस्सहैव तु ।  
धातादिमूलहोमं च पञ्चवारुणसंयुतम् ॥ ३१।१०३ ॥  
महाशान्त्युक्तमन्त्रांश्च त्रिरावर्त्य हुनेत्ततः ।  
कुम्भवेदिं समासाद्य समभ्यर्च्याष्टविग्रहैः ॥ ३१।१०४ ॥  
स्पृष्ट्वा कूर्चेन तत्कुम्भान् ऋत्विग्भिस्सह वै गुरुः ।  
आत्मसूक्तं जपित्वैव पञ्चसूक्तमतः परम् ॥ ३१।१०५ ॥  
स्वस्तिसूक्तं च दौर्गं च रात्रिमेकाक्षरं तथा ।  
अष्टदिक्पालसूक्तानि पञ्चशान्तिमतः परम् ॥ ३१।१०६ ॥  
"आपो हिरण्यवर्णाऽऽभ्यां पावमानीभिरेव च ।  
जप्त्वा द्वादशसूक्तं च ततस्सभ्यानले क्रमात् ॥ ३१।१०७ ॥  
हौत्रप्रशसनं कुर्यात्सर्वं होत् तु पूर्ववत् ।  
चतुर्मूर्तिक्रमेणैव सहस्राहुतिना सह ॥ ३१।१०८ ॥  
"यद्देवाऽऽद्यैश्च कूश्माण्डैस्सर्वदैवत्यमन्त्रकैः ।  
हुत्वातु दोषशान्त्यर्थं लोजैस्तद्वत्तिलैरपि ॥ ३१।१०९ ॥  
सापूपैर्विष्णुगायत्षा हुत्वाकुण्डेषु पूर्ववत् ।  
अष्टोत्तरशतं तद्वदष्टाविंशतिरेव वा ॥ ३१।११० ॥  
परिषेगं ततः कृत्वा पैण्डरीके विशेषतः ।  
पद्मैर्वा बिल्वपत्रैर्वा विष्णुगायत्रिया ततः ॥ ३१।१११ ॥  
अषोत्तरसहस्रं तु घृतेनाप्लुत्य वै हुनेत् ।  
पारमात्मिकमन्त्रैश्च र् इङ्काराद्यैश्च यत्नतः ॥ ३१।११२ ॥  
अष्टाशीतिं ततो हुत्वा महाव्याहृतिपूर्वकम् ।  
हुत्वा तद्दोषनाशाय राजराष्ट्राभिवृद्धये ॥ ३१।११३ ॥  
सभ्याग्निं पौण्डरीकाग्निं हित्वान्येष्वन्तहोमकम् ॥ ३१।११४ ॥  
नृत्तगीतादिवाद्यैश्च रात्रिशेषं नयेद्गुरुः ।  
प्रातस्स्नात्वा विधानेन कलशैस्स्नपनं चरेत् ॥ ३१।११५ ॥  
पञ्चसूक्तैश्च संस्नाप्य पञ्चशान्तिसमन्वितम् ।  
पश्चाद्देवमलङ्कृत्य सुवस्त्राभरणादिकैः ॥ ३१।११६ ॥  
गन्धपुष्पैस्सुगन्धैश्च यापन्नेत्रमनःप्रियम् ।  
मुहूर्ते समनुप्राप्ते कुम्भमादाय देशिकः ॥ ३१।११७ ॥  
स्वस्तिसूक्तं जपन् ग्राममालयं वा प्रदक्षिणम् ।  
कृत्वा देवाग्रतः कुम्भं ध्यान्यपीठे निवेशयेत् ॥ ३१।११८ ॥  
यजमानेन शक्त्यावै गुरुस्सम्पूजितस्तदा ।  
कूर्यादनन्तरोक्तांश्च संस्कारान् भगवत्प्रियान् ॥ ३१।११९ ॥  
वस्त्रेराभरणैश्शुभ्रैः कुण्डलैश्च विशेषतः ।  
यजमानस्सुसम्पूज्य पशुभूम्यादिभिर्गुरुम् ॥ ३१।१२० ॥  
गुरवे दक्षिणां दद्यान्निष्काणामेकविंशतिम् ।  
ऋत्विग्भ्यश्च तथा दद्यात्सुप्रीतो भगवान् हरिः ॥ ३१।१२१ ॥  
गुरुः पश्चात्समावाह्य समभ्यर्च्याष्टविग्रहैः ।  
महाहविर्नि वेद्यैन पायसापूपसंयुतम् ॥ ३१।१२२ ॥  
साज्यं सव्यञ्जनं दत्वा मुखवासं निवेदयेत् ।  
पुष्पाञ्जलिं ततो दत्वा "क्षयऽऽ स्वेति प्रणम्य च ॥ ३१।१२३ ॥  
सहस्रं ब्राह्मणानां च भोजयेच्छान्तिहेतवे ।  
दशदानं विशेषेण देवप्रीतिकं भवेत् ॥ ३१।१२४ ॥  
एवमाद्वादशाब्दात्तु प्रतिष्ठामाचरेत्ततः ।  
पुनस्थ्सापनसंस्कारात्प्रायश्चित्तं न हीतरत् ॥ ३१।१२५ ॥  
तस्मात्सर्वप्रयत्नेन शास्त्रोक्तं सर्वमाचरेत् ।  
एवं यःकुरुते भक्त्या विष्णोस्सम्प्रोक्षणत्रयम् ॥ ३१।१२६ ॥  
प्रतिष्ठाफलमासाद्य वैष्णवं लोकमाप्नुयात् ॥ ३१।१२७ ॥  
    
इति श्रीवैखानसे भगवच्छास्त्रे भृगुप्रोक्तायां संहितायां प्रकीर्णाधिकारे एकत्रिंशो ऽध्यायः।

_____________________________________________________________
