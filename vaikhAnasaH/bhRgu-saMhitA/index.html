<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>आगमे वैष्णवे विश्वासटिप्पन्यः  | भृगु-संहिता</title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.105.0">
    
    
      <META NAME="ROBOTS" CONTENT="INDEX, FOLLOW">
    

    <link href="/AgamaH_vaiShNavaH/vaikhAnasaH/bhRgu-saMhitA/" rel="alternate" type="application/rss+xml" title="आगमे वैष्णवे विश्वासटिप्पन्यः" />
    <link href="/AgamaH_vaiShNavaH/vaikhAnasaH/bhRgu-saMhitA/" rel="feed" type="application/rss+xml" title="आगमे वैष्णवे विश्वासटिप्पन्यः" />

    <meta property="og:title" content="भृगु-संहिता" />
<meta property="og:description" content="अथ प्रथमो ऽध्यायः
श्रीयैनमः
श्रीरामचन्द्रायनमः
श्रीमद्विखनसमहागुरवेनमः
श्रीमद्भ्योभृगुमरीच्यत्रिकश्यपेभ्योनमः
प्रकीर्णाधिकारः।
अथप्रथमो ऽध्यायः।
श्रौतस्मार्तादिकङ्कर्म निखिलंयेनसूत्रितम् ।
तस्मैसमस्तवेदार्थविदे विखनसेनमः ॥ १।मन्ग्१ ॥
श्रुतिस्मृतिनदीपूर्णं शास्त्रकल्लोलसङ्कुलम् ।
विष्णुभक्त्युदकंशुद्धं वन्देवैखानसार्णवम् ॥ १।मन्ग्२ ॥
ऋषिप्रश्योत्तरम्।
ऋषय ऊचुः-
ब्रह्मपुत्रमुनिश्रेष्ठ नमस्तेदेहिनांवर ।
त्वमेवसर्ववेत्तासित्वमेववदतांवरः ॥ १।१ ॥
ततोज्ञातुंहिविष्णोर्वै भूपरीक्षादिषुक्रमम् ।
इच्छामस्त्वत्प्रसादेन दीनाश्शिष्यजनाःप्रभो ॥ १।२ ॥
विस्तारज्ञोहिसर्वेषां विस्तराद्वक्तुमर्हसि ।
केनमार्गेणकैर्मन्त्रैःकं देवम्पूजयन्नरः ॥ १।३ ॥
कान्लोकान्समवाप्नोति तत्त्वमेतद्वदस्वनः ।
भृगुरुवाच-
प्रणम्यदेवदेवेशं चक्रपाणिङ्खड्गध्वजम् ॥ १।४ ॥
विस्तारेणप्रवक्ष्यामि श्रुणुध्वंसुसमाहिताः ।
मुहूर्तविचारः
सर्वारम्भेप्रशस्तंस्याद् आदित्येचोत्तरस्थते ॥ १।५ ॥" />
<meta property="og:type" content="article" />
<meta property="og:url" content="https://vishvAsa.github.io/AgamaH_vaiShNavaH/vaikhAnasaH/bhRgu-saMhitA/" /><meta property="article:section" content="vaikhAnasaH" />



<meta itemprop="name" content="भृगु-संहिता">
<meta itemprop="description" content="अथ प्रथमो ऽध्यायः
श्रीयैनमः
श्रीरामचन्द्रायनमः
श्रीमद्विखनसमहागुरवेनमः
श्रीमद्भ्योभृगुमरीच्यत्रिकश्यपेभ्योनमः
प्रकीर्णाधिकारः।
अथप्रथमो ऽध्यायः।
श्रौतस्मार्तादिकङ्कर्म निखिलंयेनसूत्रितम् ।
तस्मैसमस्तवेदार्थविदे विखनसेनमः ॥ १।मन्ग्१ ॥
श्रुतिस्मृतिनदीपूर्णं शास्त्रकल्लोलसङ्कुलम् ।
विष्णुभक्त्युदकंशुद्धं वन्देवैखानसार्णवम् ॥ १।मन्ग्२ ॥
ऋषिप्रश्योत्तरम्।
ऋषय ऊचुः-
ब्रह्मपुत्रमुनिश्रेष्ठ नमस्तेदेहिनांवर ।
त्वमेवसर्ववेत्तासित्वमेववदतांवरः ॥ १।१ ॥
ततोज्ञातुंहिविष्णोर्वै भूपरीक्षादिषुक्रमम् ।
इच्छामस्त्वत्प्रसादेन दीनाश्शिष्यजनाःप्रभो ॥ १।२ ॥
विस्तारज्ञोहिसर्वेषां विस्तराद्वक्तुमर्हसि ।
केनमार्गेणकैर्मन्त्रैःकं देवम्पूजयन्नरः ॥ १।३ ॥
कान्लोकान्समवाप्नोति तत्त्वमेतद्वदस्वनः ।
भृगुरुवाच-
प्रणम्यदेवदेवेशं चक्रपाणिङ्खड्गध्वजम् ॥ १।४ ॥
विस्तारेणप्रवक्ष्यामि श्रुणुध्वंसुसमाहिताः ।
मुहूर्तविचारः
सर्वारम्भेप्रशस्तंस्याद् आदित्येचोत्तरस्थते ॥ १।५ ॥">

<meta itemprop="wordCount" content="69173">
<meta itemprop="keywords" content="" /><meta name="twitter:card" content="summary"/>
<meta name="twitter:title" content="भृगु-संहिता"/>
<meta name="twitter:description" content="अथ प्रथमो ऽध्यायः
श्रीयैनमः
श्रीरामचन्द्रायनमः
श्रीमद्विखनसमहागुरवेनमः
श्रीमद्भ्योभृगुमरीच्यत्रिकश्यपेभ्योनमः
प्रकीर्णाधिकारः।
अथप्रथमो ऽध्यायः।
श्रौतस्मार्तादिकङ्कर्म निखिलंयेनसूत्रितम् ।
तस्मैसमस्तवेदार्थविदे विखनसेनमः ॥ १।मन्ग्१ ॥
श्रुतिस्मृतिनदीपूर्णं शास्त्रकल्लोलसङ्कुलम् ।
विष्णुभक्त्युदकंशुद्धं वन्देवैखानसार्णवम् ॥ १।मन्ग्२ ॥
ऋषिप्रश्योत्तरम्।
ऋषय ऊचुः-
ब्रह्मपुत्रमुनिश्रेष्ठ नमस्तेदेहिनांवर ।
त्वमेवसर्ववेत्तासित्वमेववदतांवरः ॥ १।१ ॥
ततोज्ञातुंहिविष्णोर्वै भूपरीक्षादिषुक्रमम् ।
इच्छामस्त्वत्प्रसादेन दीनाश्शिष्यजनाःप्रभो ॥ १।२ ॥
विस्तारज्ञोहिसर्वेषां विस्तराद्वक्तुमर्हसि ।
केनमार्गेणकैर्मन्त्रैःकं देवम्पूजयन्नरः ॥ १।३ ॥
कान्लोकान्समवाप्नोति तत्त्वमेतद्वदस्वनः ।
भृगुरुवाच-
प्रणम्यदेवदेवेशं चक्रपाणिङ्खड्गध्वजम् ॥ १।४ ॥
विस्तारेणप्रवक्ष्यामि श्रुणुध्वंसुसमाहिताः ।
मुहूर्तविचारः
सर्वारम्भेप्रशस्तंस्याद् आदित्येचोत्तरस्थते ॥ १।५ ॥"/>

      
    

    <script type="text/javascript">
    
    let baseURL = "https:\/\/vishvAsa.github.io\/AgamaH_vaiShNavaH\/";
    let basePath = "/" + baseURL.split("/").slice(3).join("/");
    let siteParams = JSON.parse("{\u0022build_img\u0022:\u0022https:\/\/github.com\/vishvAsa\/AgamaH_vaiShNavaH\/actions\/workflows\/build.yml\/badge.svg\u0022,\u0022build_url\u0022:\u0022https:\/\/github.com\/vishvAsa\/AgamaH_vaiShNavaH\/actions\/workflows\/build.yml\u0022,\u0022contactlink\u0022:\u0022https:\/\/github.com\/vishvAsa\/AgamaH_vaiShNavaH\/issues\/new\u0022,\u0022disqusshortcode\u0022:\u0022vvasuki-site\u0022,\u0022env\u0022:\u0022production\u0022,\u0022fullsearchurl\u0022:\u0022\/full_search\u0022,\u0022githubeditmepathbase\u0022:\u0022https:\/\/github.com\/vishvAsa\/AgamaH_vaiShNavaH\/edit\/content\/\u0022,\u0022mainSections\u0022:[\u0022pancharatragamah\u0022],\u0022mainsections\u0022:[\u0022pancharatragamah\u0022]}");
    let pageDefaultsList = JSON.parse("[{\u0022scope\u0022:{\u0022pathPrefix\u0022:\u0022\u0022},\u0022values\u0022:{\u0022comments\u0022:true,\u0022footernav\u0022:\u0022top_bar\u0022,\u0022layout\u0022:\u0022page\u0022,\u0022search\u0022:true,\u0022sidebar\u0022:\u0022home_sidebar\u0022,\u0022topnav\u0022:\u0022top_bar\u0022,\u0022unicode_script\u0022:\u0022devanagari\u0022}}]");
    let sidebarsData = JSON.parse("{\u0022home_sidebar\u0022:{\u0022contents\u0022:[{\u0022url\u0022:\u0022recdir:\/\/\u0022},{\u0022contents\u0022:[{\u0022title\u0022:\u0022ज्यौतिषम्\u0022,\u0022url\u0022:\u0022..\/jyotiSham\/\u0022},{\u0022title\u0022:\u0022संस्कृतम्\u0022,\u0022url\u0022:\u0022..\/sanskrit\/\u0022},{\u0022title\u0022:\u0022संस्कारः\u0022,\u0022url\u0022:\u0022..\/devaH\/\u0022},{\u0022title\u0022:\u0022आगमः\u0022,\u0022url\u0022:\u0022..\/AgamaH\/\u0022},{\u0022title\u0022:\u0022आगमः शैवः\u0022,\u0022url\u0022:\u0022..\/AgamaH_shaivaH\/\u0022},{\u0022title\u0022:\u0022आगमः वैष्णवः\u0022,\u0022url\u0022:\u0022..\/AgamaH_vaiShNavaH\/\u0022},{\u0022title\u0022:\u0022आगमः ब्राह्मः\u0022,\u0022url\u0022:\u0022..\/AgamaH_brAhmaH\/\u0022},{\u0022title\u0022:\u0022कल्पान्तरम्\u0022,\u0022url\u0022:\u0022..\/kalpAntaram\/\u0022},{\u0022title\u0022:\u0022Notes Home\u0022,\u0022url\u0022:\u0022..\/notes\/\u0022},{\u0022title\u0022:\u0022वेदाः\u0022,\u0022url\u0022:\u0022..\/vedAH\/\u0022},{\u0022title\u0022:\u0022पुराणम्\u0022,\u0022url\u0022:\u0022..\/purANam\/\u0022},{\u0022title\u0022:\u0022पुराणम् वैष्णवम्\u0022,\u0022url\u0022:\u0022..\/purANam_vaiShNavam\/\u0022},{\u0022title\u0022:\u0022काव्यम्\u0022,\u0022url\u0022:\u0022..\/kAvyam\/\u0022},{\u0022title\u0022:\u0022ಕನ್ನಡ\u0022,\u0022url\u0022:\u0022..\/kannaDa\/\u0022},{\u0022title\u0022:\u0022मीमांसा\u0022,\u0022url\u0022:\u0022..\/mImAMsA\/\u0022},{\u0022title\u0022:\u0022त्रिपिटकम्\u0022,\u0022url\u0022:\u0022..\/tipiTaka\/\u0022},{\u0022title\u0022:\u0022पाळयः\u0022,\u0022url\u0022:\u0022..\/pALi\/\u0022},{\u0022title\u0022:\u0022भाषान्तरम्\u0022,\u0022url\u0022:\u0022..\/bhAShAntaram\/\u0022},{\u0022title\u0022:\u0022English Lit\u0022,\u0022url\u0022:\u0022..\/english\/\u0022}],\u0022title\u0022:\u0022सङ्ग्रहान्तरम्\u0022},{\u0022contents\u0022:[{\u0022title\u0022:\u0022Tags\u0022,\u0022url\u0022:\u0022\/tags\/\u0022},{\u0022title\u0022:\u0022Categories\u0022,\u0022url\u0022:\u0022\/categories\/\u0022}],\u0022title\u0022:\u0022प्रकीर्णम्\u0022},{\u0022title\u0022:\u0022Vishvas\u0027s home page\u0022,\u0022url\u0022:\u0022\/\u0022},{\u0022title\u0022:\u0022\\u003ci class=\\\u0022fas fa-hand-holding-heart\\\u0022\\u003e\\u003c\/i\\u003eDonate Via Vishvas\u0022,\u0022url\u0022:\u0022https:\/\/vishvAsa.github.io\/interests\/dharma-via-vishvas\/\u0022}],\u0022title\u0022:\u0022भागाः\u0022}}");
    
    var pageRelUrlTree = {};
</script>

    
    <script type="text/javascript">
  let pageVars = {};
  pageVars.pageUrlMinusBasePath = "\/AgamaH_vaiShNavaH\/vaikhAnasaH\/bhRgu-saMhitA\/".replace(basePath, "/");
  pageVars.pageParams = {};
  pageVars.pageSource = "vaikhAnasaH\/bhRgu-saMhitA.md";
  console.log(pageVars.pageSource);
  var pageDefaults;
  for (let possiblePageDefaults of pageDefaultsList) {
    if (pageVars.pageSource.startsWith(possiblePageDefaults.scope.pathPrefix)) {
      pageDefaults = possiblePageDefaults.values
    }
  }
    
</script>


    <script src="/AgamaH_vaiShNavaH/webpack_dist/uiLib-bundle.js"></script>




    <link rel="stylesheet" href="/AgamaH_vaiShNavaH/css/fonts.css">
<link rel="stylesheet" href="/AgamaH_vaiShNavaH/css/@fortawesome/fontawesome-free/css/solid.min.css">

<link rel="stylesheet" href="/AgamaH_vaiShNavaH/css/@fortawesome/fontawesome-free/css/fontawesome.min.css">


<link rel="alternate" hreflang="sa-Deva" href="https://vishvAsa.github.io/AgamaH_vaiShNavaH/vaikhAnasaH/bhRgu-saMhitA/" />
<link rel="alternate" hreflang="sa-Deva" href="https://vishvAsa.github.io/AgamaH_vaiShNavaH/vaikhAnasaH/bhRgu-saMhitA/?transliteration_target=devanagari" />

<link rel="alternate" hreflang="sa-Knda" href="https://vishvAsa.github.io/AgamaH_vaiShNavaH/vaikhAnasaH/bhRgu-saMhitA/?transliteration_target=kannada" />
<link rel="alternate" hreflang="sa-Mlym" href="https://vishvAsa.github.io/AgamaH_vaiShNavaH/vaikhAnasaH/bhRgu-saMhitA/?transliteration_target=malayalam" />
<link rel="alternate" hreflang="sa-Telu" href="https://vishvAsa.github.io/AgamaH_vaiShNavaH/vaikhAnasaH/bhRgu-saMhitA/?transliteration_target=telugu" />
<link rel="alternate" hreflang="sa-Taml-t-sa-Taml-m0-superscript" href="https://vishvAsa.github.io/AgamaH_vaiShNavaH/vaikhAnasaH/bhRgu-saMhitA/?transliteration_target=tamil_superscripted" />
<link rel="alternate" hreflang="sa-Taml" href="https://vishvAsa.github.io/AgamaH_vaiShNavaH/vaikhAnasaH/bhRgu-saMhitA/?transliteration_target=tamil" />
<link rel="alternate" hreflang="sa-Gran" href="https://vishvAsa.github.io/AgamaH_vaiShNavaH/vaikhAnasaH/bhRgu-saMhitA/?transliteration_target=grantha" />

<link rel="alternate" hreflang="sa-Gujr" href="https://vishvAsa.github.io/AgamaH_vaiShNavaH/vaikhAnasaH/bhRgu-saMhitA/?transliteration_target=gujarati" />
<link rel="alternate" hreflang="sa-Guru" href="https://vishvAsa.github.io/AgamaH_vaiShNavaH/vaikhAnasaH/bhRgu-saMhitA/?transliteration_target=gurmukhi" />
<link rel="alternate" hreflang="sa-Shar" href="https://vishvAsa.github.io/AgamaH_vaiShNavaH/vaikhAnasaH/bhRgu-saMhitA/?transliteration_target=sharada" />
<link rel="alternate" hreflang="sa-Dogr" href="https://vishvAsa.github.io/AgamaH_vaiShNavaH/vaikhAnasaH/bhRgu-saMhitA/?transliteration_target=dogra" />
<link rel="alternate" hreflang="sa-Phag" href="https://vishvAsa.github.io/AgamaH_vaiShNavaH/vaikhAnasaH/bhRgu-saMhitA/?transliteration_target=phags_pa" />
<link rel="alternate" hreflang="sa-Tibt" href="https://vishvAsa.github.io/AgamaH_vaiShNavaH/vaikhAnasaH/bhRgu-saMhitA/?transliteration_target=tibetan" />
<link rel="alternate" hreflang="sa-Sidd" href="https://vishvAsa.github.io/AgamaH_vaiShNavaH/vaikhAnasaH/bhRgu-saMhitA/?transliteration_target=siddham" />
<link rel="alternate" hreflang="sa-Newa" href="https://vishvAsa.github.io/AgamaH_vaiShNavaH/vaikhAnasaH/bhRgu-saMhitA/?transliteration_target=newa" />
<link rel="alternate" hreflang="sa-Modi" href="https://vishvAsa.github.io/AgamaH_vaiShNavaH/vaikhAnasaH/bhRgu-saMhitA/?transliteration_target=modi" />
<link rel="alternate" hreflang="sa-Tirh" href="https://vishvAsa.github.io/AgamaH_vaiShNavaH/vaikhAnasaH/bhRgu-saMhitA/?transliteration_target=tirhuta_maithili" />
<link rel="alternate" hreflang="sa-Gong" href="https://vishvAsa.github.io/AgamaH_vaiShNavaH/vaikhAnasaH/bhRgu-saMhitA/?transliteration_target=gondi_gujala" />
<link rel="alternate" hreflang="sa-Gonm" href="https://vishvAsa.github.io/AgamaH_vaiShNavaH/vaikhAnasaH/bhRgu-saMhitA/?transliteration_target=gondi_masaram" />


<link rel="alternate" hreflang="sa-Orya" href="https://vishvAsa.github.io/AgamaH_vaiShNavaH/vaikhAnasaH/bhRgu-saMhitA/?transliteration_target=oriya" />
<link rel="alternate" hreflang="sa-Beng-t-sa-Beng-m0-assamese" href="https://vishvAsa.github.io/AgamaH_vaiShNavaH/vaikhAnasaH/bhRgu-saMhitA/?transliteration_target=assamese" />
<link rel="alternate" hreflang="sa-Beng" href="https://vishvAsa.github.io/AgamaH_vaiShNavaH/vaikhAnasaH/bhRgu-saMhitA/?transliteration_target=bengali" />
<link rel="alternate" hreflang="sa-Mtei" href="https://vishvAsa.github.io/AgamaH_vaiShNavaH/vaikhAnasaH/bhRgu-saMhitA/?transliteration_target=manipuri" />
<link rel="alternate" hreflang="sa-Sinh" href="https://vishvAsa.github.io/AgamaH_vaiShNavaH/vaikhAnasaH/bhRgu-saMhitA/?transliteration_target=sinhala" />
<link rel="alternate" hreflang="sa-Limb" href="https://vishvAsa.github.io/AgamaH_vaiShNavaH/vaikhAnasaH/bhRgu-saMhitA/?transliteration_target=limbu" />
<link rel="alternate" hreflang="sa-Lepc" href="https://vishvAsa.github.io/AgamaH_vaiShNavaH/vaikhAnasaH/bhRgu-saMhitA/?transliteration_target=lepcha" />


<link rel="alternate" hreflang="sa-Cyrl" href="https://vishvAsa.github.io/AgamaH_vaiShNavaH/vaikhAnasaH/bhRgu-saMhitA/?transliteration_target=cyrillic" />
<link rel="alternate" hreflang="sa-Latn-t-sa-Zyyy-m0-iso" href="https://vishvAsa.github.io/AgamaH_vaiShNavaH/vaikhAnasaH/bhRgu-saMhitA/?transliteration_target=iso" />
<link rel="alternate" hreflang="sa-Latn-t-sa-Zyyy-m0-iast" href="https://vishvAsa.github.io/AgamaH_vaiShNavaH/vaikhAnasaH/bhRgu-saMhitA/?transliteration_target=iast" />
<link rel="alternate" hreflang="sa-Aran" href="https://vishvAsa.github.io/AgamaH_vaiShNavaH/vaikhAnasaH/bhRgu-saMhitA/?transliteration_target=urdu" />
<link rel="alternate" hreflang="sa-Avst" href="https://vishvAsa.github.io/AgamaH_vaiShNavaH/vaikhAnasaH/bhRgu-saMhitA/?transliteration_target=avestan" />

<link rel="alternate" hreflang="sa-Brah" href="https://vishvAsa.github.io/AgamaH_vaiShNavaH/vaikhAnasaH/bhRgu-saMhitA/?transliteration_target=brahmi" />
<link rel="alternate" hreflang="sa-Khar" href="https://vishvAsa.github.io/AgamaH_vaiShNavaH/vaikhAnasaH/bhRgu-saMhitA/?transliteration_target=kharoshthi" />
<link rel="alternate" hreflang="sa-Zanb" href="https://vishvAsa.github.io/AgamaH_vaiShNavaH/vaikhAnasaH/bhRgu-saMhitA/?transliteration_target=zanbazar_square" />
<link rel="alternate" hreflang="sa-Bhks" href="https://vishvAsa.github.io/AgamaH_vaiShNavaH/vaikhAnasaH/bhRgu-saMhitA/?transliteration_target=bhaiksuki" />

<link rel="alternate" hreflang="sa-Bali" href="https://vishvAsa.github.io/AgamaH_vaiShNavaH/vaikhAnasaH/bhRgu-saMhitA/?transliteration_target=balinese" />
<link rel="alternate" hreflang="sa-Java" href="https://vishvAsa.github.io/AgamaH_vaiShNavaH/vaikhAnasaH/bhRgu-saMhitA/?transliteration_target=javanese" />
<link rel="alternate" hreflang="sa-Laoo" href="https://vishvAsa.github.io/AgamaH_vaiShNavaH/vaikhAnasaH/bhRgu-saMhitA/?transliteration_target=lao" />
<link rel="alternate" hreflang="sa-Laoo-t-sa-Laoo-m0-Laopali" href="https://vishvAsa.github.io/AgamaH_vaiShNavaH/vaikhAnasaH/bhRgu-saMhitA/?transliteration_target=lao_pali" />
<link rel="alternate" hreflang="sa-Mymr" href="https://vishvAsa.github.io/AgamaH_vaiShNavaH/vaikhAnasaH/bhRgu-saMhitA/?transliteration_target=burmese" />
<link rel="alternate" hreflang="sa-Mymr-t-sa-Mymr-m0-Mon" href="https://vishvAsa.github.io/AgamaH_vaiShNavaH/vaikhAnasaH/bhRgu-saMhitA/?transliteration_target=mon" />
<link rel="alternate" hreflang="sa-Cham" href="https://vishvAsa.github.io/AgamaH_vaiShNavaH/vaikhAnasaH/bhRgu-saMhitA/?transliteration_target=cham" />
<link rel="alternate" hreflang="sa-Khmr" href="https://vishvAsa.github.io/AgamaH_vaiShNavaH/vaikhAnasaH/bhRgu-saMhitA/?transliteration_target=khmer" />
<link rel="alternate" hreflang="sa-Thai" href="https://vishvAsa.github.io/AgamaH_vaiShNavaH/vaikhAnasaH/bhRgu-saMhitA/?transliteration_target=thai" />

  </head>

  <body class="ma0 bg-near-white">
    


    
<header class="p-1 bg-yellow noPrint">
    <nav role="navigation" class="col">
      <div id="div_top_bar" class="row">
        <div class="col-md-3 justify-content-start">
          <a  href="/" class="btn col border">
            <i class="fas fa-gopuram ">आगमे वैष्णवे विश्वासटिप्पन्यः <br/> भृगु-संहिता</i>
          </a>
        </div>
        <div id="div_top_bar_right" class="col-md-auto d-flex justify-content-center">
          ✍
          <select id="transliterationDropdown" size="1" onchange="module_uiLib.default.content.updateTransliteration()">
            <optgroup label="🌍">
              <option value="iso">āISO</option>
              <option value="cyrillic">пу</option>
              <option value="urdu">نس</option>
              <option value="??">🌍??</option>
            </optgroup>
            <optgroup label="🛕🧭S">
              <option value="kannada">ಅ</option>
              <option value="malayalam">അ</option>
              <option value="telugu">క</option>
              <option value="tamil_superscripted">க²</option>
              <option value="tamil_extended">க</option>
              <option value="grantha">𑌅</option>
            </optgroup>
            <optgroup label="🛕🧭N">
              <option value="devanagari" selected="">स</option>
              <option value="gujarati">અ</option>
              <option value="gurmukhi">ਅ</option>
            </optgroup>
            <optgroup label="🛕🧭E">
              <option value="oriya">ଅ</option>
              <option value="assamese">অস</option>
              <option value="bengali">অ</option>
            </optgroup>
            <optgroup label="🛕🏺📜">
              <option value="sharada">𑆑𑇀𑆰</option>
              <option value="brahmi">𑀅</option>
            </optgroup>
            <optgroup label="🛕🌋">
              <option value="balinese">ᬩᬮᬶ</option>
            </optgroup>
          </select>
          <a class="btn btn-secondary" onclick="module_uiLib.changeTextSize(2)">A+</a>  
          <a class="btn btn-secondary" onclick="module_uiLib.changeTextSize(-2)">A-</a>
          🗨:
          <select id="commentStyleDropdown" size="1" onchange="module_uiLib.default.content.updateCommentStyleFromDropdown()">
            <option value="on">✔</option>
            <option value="hidden">✗</option>
          </select>
          <div><a id="expandAllButton" class="btn btn-secondary" onclick="module_uiLib.default.query.setParamsAndGo({'expandAll': 'true'})">↕️️</a></div>
          <div><a id="printButton" class="btn btn-secondary" onclick="module_uiLib.default.query.setParamsAndGo({'printLayout': 'on'})">🖨️️</a></div>
        </div>
        <div class="row col  d-flex justify-content-center">
          <div><a id="speakerButton" class="btn btn-secondary" onclick="module_uiLib.default.content.handleSpeakToggle()">🎧️</a></div>
          <button id="speakerPauseButton" class="btn btn-secondary">⏸</button>
        </div>
        <div class="row col  d-flex justify-content-center">
          <a href="/full_search"  class="btn btn-secondary">🥽🔦</a>
          <div><a id="previousPage" href="" class="btn btn-secondary">###<i class="fas fa-caret-left"></i></a></div>
          <div ><a id="nextPage" href="" class="btn btn-secondary"><i class="fas fa-caret-right"></i> ### </a></div>
        </div>
        <ul id="top-bar-right-custom" class="list-group list-group-horizontal">
        </ul>
      </div>
      <div id="audioOptionsDiv" class="row justify-content-center" hidden>
        <select id="voices" class="form-select bg-secondary text-light"></select>
        <div>
          <p class="lead">Vol</p>
          <input type="range" min="0" max="1" value="1" step="0.1" id="volume" />
          <span id="volume-label" class="ms-2">1</span>
        </div>
        <div class="mx-5">
          <p class="lead">Rate</p>
          <input type="range" min="0.1" max="10" value="1" id="rate" step="0.1" />
          <span id="rate-label" class="ms-2">1</span>
        </div>
        <div>
          <p class="lead">Pitch</p>
          <input type="range" min="0" max="2" value="1" step="0.1" id="pitch" />
          <span id="pitch-label" class="ms-2">1</span>
        </div>
      </div>
    </nav>
</header>

    
    <div class="row" name="contentRow">
      
      <aside class="col-md-3 card border noPrint " id="sidebar">
          <div id="fastSearch">
              <datalist id="pageDataList"></datalist>
              <input id="searchInput" placeholder="शीर्षिकान्विष्यताम्" list="pageDataList" onchange="module_uiLib.default.navigation.pageLoader()">
          </div>
          <details open  class="bg-light-gray" >
              <summary id="sidebarToggleLink" onclick="module_uiLib.default.navigation.sidebarToggleHandler()">
            Menu
              </summary>
              <ul id="sidebarBody" class="list pl2 p-0 bg-yellow">
              </ul>
          </details>
      </aside>
      <main class="col p-3" role="main">
        
<header class='border d-flex justify-content-between'>
    <h1 id="भृगु-संहिता">भृगु-संहिता</h1>
    
    <a id="editLink" class="btn btn-primary noPrint"  href="https://github.com/vishvAsa/AgamaH_vaiShNavaH/edit/content/vaikhAnasaH/bhRgu-saMhitA.md"><i class="fas fa-edit"></i></a>
    
</header>
<article>
  <aside id="toc_card" class="card border noPrint ">
    <details id="toc_header">
        <summary>What's in this page?</summary>
      <div id="toc_body" class="p-0">
        
        <ul id="toc_ul" class="list p-0">
        </ul>
      </div>
    </details>
    <div id="progressBarDiv" class="row d-flex justify-content-center">
      🐎💪<progress id="progressLoading" value="0" max="100"> 32% </progress>
    </div>
  </aside>
  <div id="post_content">
  <p>अथ प्रथमो ऽध्यायः</p>
<p>श्रीयैनमः<br>
श्रीरामचन्द्रायनमः<br>
श्रीमद्विखनसमहागुरवेनमः<br>
श्रीमद्भ्योभृगुमरीच्यत्रिकश्यपेभ्योनमः<br>
प्रकीर्णाधिकारः।<br>
अथप्रथमो ऽध्यायः।</p>
<p>श्रौतस्मार्तादिकङ्कर्म निखिलंयेनसूत्रितम् ।<br>
तस्मैसमस्तवेदार्थविदे विखनसेनमः ॥ १।मन्ग्१ ॥<br>
श्रुतिस्मृतिनदीपूर्णं शास्त्रकल्लोलसङ्कुलम् ।<br>
विष्णुभक्त्युदकंशुद्धं वन्देवैखानसार्णवम् ॥ १।मन्ग्२ ॥</p>
<p>ऋषिप्रश्योत्तरम्।</p>
<p>ऋषय ऊचुः-<br>
ब्रह्मपुत्रमुनिश्रेष्ठ नमस्तेदेहिनांवर ।<br>
त्वमेवसर्ववेत्तासित्वमेववदतांवरः ॥ १।१ ॥<br>
ततोज्ञातुंहिविष्णोर्वै भूपरीक्षादिषुक्रमम् ।<br>
इच्छामस्त्वत्प्रसादेन दीनाश्शिष्यजनाःप्रभो ॥ १।२ ॥<br>
विस्तारज्ञोहिसर्वेषां विस्तराद्वक्तुमर्हसि ।<br>
केनमार्गेणकैर्मन्त्रैःकं देवम्पूजयन्नरः ॥ १।३ ॥<br>
कान्लोकान्समवाप्नोति तत्त्वमेतद्वदस्वनः ।<br>
भृगुरुवाच-<br>
प्रणम्यदेवदेवेशं चक्रपाणिङ्खड्गध्वजम् ॥ १।४ ॥<br>
विस्तारेणप्रवक्ष्यामि श्रुणुध्वंसुसमाहिताः ।<br>
मुहूर्तविचारः<br>
सर्वारम्भेप्रशस्तंस्याद् आदित्येचोत्तरस्थते ॥ १।५ ॥<br>
अप्रशस्तमितिख्यात मयनेदक्षिणेतथा ।<br>
पुष्यमासादिषण्मासा देवानान्तुदिवास्मृताः ॥ १।६ ॥<br>
यस्मिन्मासेकृतंसर्वं विवृद्ध्यर्थमितिस्मृतम् ।<br>
रात्रिराषाडमासादि रयुक्तस्सर्वकर्मसु ॥ १।७ ॥<br>
प्रथमाचद्वितीयाच तृतीयापञ्चमीतथा ।<br>
षष्ठीचसप्तमीचापि दशम्येकादशीतथा ॥ १।८ ॥<br>
त्रयोदशीचतिथयः पौर्णमासीशुभास्स्मताः ।<br>
प्राजापत्याश्वयुक्चौम्य तिष्यपौष्णत्रिरुत्तराः ॥ १।९ ॥<br>
मैत्रादित्यमघास्वाती हस्ताश्चश्रवणंशुभाः ।<br>
राशयश्चरवर्ज्यास् स्युरुभीतच्छोभनंस्थिरम् ॥ १।१० ॥<br>
गुरुभार्गवसौम्येन्दु वाराश्श्रेष्ठतमास्मृता ।<br>
एषामंशश्चद्रेक्काणहोरादर्शनमिष्यते ॥ १।११ ॥<br>
एषामेवोदयंशस्तं तत्रसोमोदयंविना ।<br>
क्रूरेचतुष्यनक्षत्रे व्याधिपीडाङ्करोतिहि ॥ १।१२ ॥<br>
सूर्यसौरिश्चसौम्यश्चत्रिषडायस्थिताश्शुभाः ।<br>
तधैवलग्नगाःकुर्युर् व्याधिशोकभयानितु।॥ १।१३ ॥<br>
अष्टमस्थाग्रहास्सर्वे कर्तुःकुर्वन्तिदुस्थितिम् ।<br>
एकादशगतास्सर्वे क्षेमारोग्यकरास्मृताः ॥ १।१४ ॥<br>
भयकृद्भार्गवःप्रोक्तोद्विसप्तदशमस्थितः ।<br>
द्विसप्तपञ्चनवम स्थितोजीवस्सुशोभनः ॥ १।१५ ॥<br>
राष्ट्रस्ययजमानस्य महत्सौख्यङ्करोतिहि ।<br>
सूर्यवारेशुभोविष्णु हस्तपौष्णत्रिरुत्तराः ॥ १।१६ ॥<br>
मन्दवारेशुभौप्रोक्ता ब्राह्मस्वात्यौचतत्तथा ।<br>
वर्जयेद्बुधवारेण हस्तमाश्वयुजन्तथा ॥ १।१७ ॥<br>
गुरुवारेण वर्ज्यौतु तथासौम्योत्तरा उभौ ।<br>
श्रवणञ्चैवपुष्यञ्च शुक्रवारेणवर्जयेत् ॥ १।१८ ॥<br>
उत्तराषाढानक्षत्रं सोमवारेतु शोभनम् ।<br>
द्वितीयाबुधयुक्ताच षष्ठीजीवसमायुता ॥ १।१९ ॥<br>
सोम एकावशीयुक्तः करोतिप्राणसंशयम् ।<br>
पौष्णस्तुसप्तमीयुक्तो दहत्यग्निरिवप्रजाः ॥ १।२० ॥<br>
काणस्तूणान्धनक्षत्र गुरुविषीर्विवर्जयेत् ।<br>
भूमिकम्पेदिशान्दाहे दुर्दिनेचण्डमारुते ॥ १।२१ ॥<br>
अशनिध्वनियोगेच निन्दितन्दिवसंस्मृतं ।<br>
अयनेविषुवेचैव सन्त्याजङ्ग्रहणीतथा ॥ १।२२ ॥<br>
षडशीतिमुघेवापि कृतंवास्तुविनश्यति ।<br>
एवम्परीक्ष्यकर्तव्य मिच्छेच्चेच्छ्रेय आत्मनः ॥ १।२२:१ ॥<br>
कर्णादिप्रतिष्ठान्तं कर्मकुर्याद्विचक्षणः ।<br>
अथभूमिम्परीक्ष्यैव पूर्वङ्कर्षणमारभेत् ॥ १।२३ ॥<br>
भूपरीक्षा<br>
श्वेतातुब्राह्मणीभूमी दक्तातु क्षत्रियातथा ।<br>
पीतातुवैश्याकृष्णातु शूद्राभूमिरुदाहृता ॥ १।२४ ॥<br>
मोक्षदाब्राह्मणीप्रोक्ता क्षत्रियाविजयप्रदा ।<br>
वैश्यातुधनदाभूमि श्शूद्रापुत्रसमृद्धिदा ॥ १।२५ ॥<br>
प्रतिलोमादिभिर्जुष्टां वल्मीकाढ्यञ्चवर्जयेत् ।<br>
हस्तमात्रङ्खनित्वातु पूरयेत् तत्तुपांसुना ॥ १।२६ ॥<br>
अधिकेपुष्कलाभूमिर् न्यूनेवर्ज्यासमेसमा ।<br>
गुप्तन्त्रिरात्रेंऽकुरति ग्राह्यभूमिस्तुनान्यथा ॥ १।२७ ॥<br>
पद्मङ्कुम्भस्थतोयेन पूरितेतत्कृतावले ।<br>
मुख्यम्प्रदक्षिणावर्त मुदकंशास्तबुद्बुदः ॥ १।२८ ॥<br>
सव्यावर्तन्तथानेष्ट मुदकम्बहुबुद्बुदः ।<br>
उत्तानपद्मकङ्ग्राह्यं नत्वधोमुखपद्मकम् ॥ १।२९ ॥<br>
एवम्परीक्ष्यगृह्णीयात्पुण्याहमपिवाचयेत् ।<br>
एवम्परीक्ष्यबहुधा कुर्यात्कर्षणमुत्तमम् ॥ १।३० ॥<br>
कर्षणम्<br>
श्वेतौ वाकपिलौ वाथ नाङ्गङईनौवृषौतथा ।<br>
अथवानान्यवर्णौ वा अरोगौबलशालिनौ ॥ १।३१ ॥<br>
क्षीरवृक्षयुगम्बद्ध्वा शमीवृक्षयुतन्तथा ।<br>
असनङ्खदिरंवाथ हलङ्कृत्वासनेहकं ॥ १।३२ ॥<br>
यन्त्रयित्वायुगेनाथ गोवालकृतरज्जुना ।<br>
तस्यपश्चिमदेशेतु प्रपाङ्कृत्वाविधानतः ॥ १।३३ ॥<br>
धान्यपीठानिकृत्वैव त्रिवेदिसहितङ्क्रमात् ।<br>
पुर्वन्देवेशमभ्यर्च्य चक्रम्पश्चात्समर्चयेत् ॥ १।३४ ॥<br>
विष्वक्चेनञ्चगरुडं समभ्यर्च्यनिवेदयेत् ।<br>
वास्तुयज्ञञ्चहुत्वातु पुण्याहमपिवाचयेत् ॥ १।३५ ॥<br>
तोयधाराम्पुरस्कृत्य प्रादक्षिण्यवशेनतु ।<br>
अचार्यो ऽहतवस्त्रेण चोत्तरीयाङ्गुलीयकै ॥ १।३६ ॥<br>
अलङ्कृत्यविधानेन श्वेतमाल्यानुलेपनैः ।<br>
समादायवृषन्तत्र &ldquo;त्वंवृषभऽऽ इतिब्रुवन्।॥ १।३७ ॥<br>
वृषभन्दक्षिणेयोज्य&quot;सौरभेयऽऽ इतिब्रुवन् ।<br>
ततस्संयोजयेत्पश्चाद् बलीवर्दैबलान्विता ॥ १।३८ ॥<br>
&ldquo;युगंयुगश्रुङ्गम्ऽऽ इतियोजयेच्चहलम्पुनः ।<br>
&ldquo;ऋषिङ्गृह्णाऽऽ मितिमन्त्रेण ऋषिंसम्यक् प्रगृह्यच ॥ १।३९ ॥<br>
&ldquo;विष्णुर्मांरक्षऽऽत्वितिच स्वात्मरक्षांसमाचरेत् ।<br>
&ldquo;ये ऽस्मिन्देशेजीवन्तऽऽ इत्याश्रितांश्चविसर्जयेत् ॥ १।४० ॥<br>
&ldquo;हलकृष्टेऽऽतिमन्त्रेण दारयेत्तामिलांशुभाम् ।<br>
कर्षयेद्वैष्णवैर्मन्त्रैः प्रागुदक्पृवणाम्महीम् ॥ १।४१ ॥<br>
ततःकर्षकमाहूय सर्वत्रैवतुकर्षयेत् ।<br>
अयार्यम्पूजयित्वातु तथैवसहलौवृषौ ॥ १।४२ ॥<br>
प्रथमङ्कर्षणं कृत्वा द्वितीयं कर्षणञ्चरेत् ।<br>
बीजंसर्वंसमादाय प्रोक्षणैःप्राक्षणञ्चरेत् ॥ १।४३ ॥<br>
&ldquo;इमेबीजाःप्ररोऽऽहेति सप्तग्राम्याण्यतःपरम् ।<br>
वापयित्वातुबीजानि &ldquo;देवित्वयिऽऽ समुच्चरन् ॥ १।४४ ॥<br>
&ldquo;दुहतांउहदिवऽऽ मित्युक्त्वातो यन्तत्रसमर्पयेत् ।<br>
रक्षांसम्यग्विधायात्र चाचार्यमभिपूजयेत् ॥ १।४५ ॥<br>
&ldquo;सस्याऽऽ इमेतिमन्त्रेण सस्यम्पक्वम्प्रणम्यच ।<br>
विष्वक्चेनादिभिर्मन्त्रैश्शान्तञ्चापिसमर्चयेत् ॥ १।४६ ॥<br>
&ldquo;शुद्धाऽऽ इमेतिमन्त्रेण गोभ्यस्सम्यङ्निवेदयेत् ॥ १।४७ ॥</p>
<p>इति श्रीवैखानसे भगवच्छास्त्रे भृगुप्रोक्तायां<br>
संहितायां प्रकीर्णाधिकारे प्रथमो ऽध्यायः।</p>
<hr>
<p>अथ द्वितीयो ऽध्यायः</p>
<p>अथद्वितीयो ऽध्यायः।<br>
शङ्कुस्थापनम्<br>
अतःपरम्प्रवक्ष्यामि शङ्कुस्थापनमुत्तमम् ।<br>
मेषन्तथैववृषभङ्गते सूर्येदिनेतथा ॥ २।१ ॥<br>
कृत्वासमतलाम्भूमिं गोमयेनतुलेवयेत् ।<br>
तद्बहिभ्रामयेत्सू त्रद्वयन्तेनै वमानतः ॥ २।२ ॥<br>
प्राचीसाधनम्<br>
पूर्वाह्णेचापराह्णेच शङ्कुछायान्तुलाञ्छयेत् ।<br>
ततस्सूत्रत्रयंवाथपाति येच्छङ्कुमथ्यमे ॥ २।३ ॥<br>
भ्रामयेदधिकेर्ऽषन्तु न्यूनेतावद्विवर्धयेत् ।<br>
प्राचीन्तत्सूत्रमानेन मध्यमेनै वकल्बयेत् ॥ २।४ ॥<br>
उदक्सूत्रम्भवेत्तत्र कृत्वातुचतुरश्रकम् ।<br>
पञ्चगव्येनसम्प्रोक्ष्य पुण्याहमपिवाचयेत् ॥ २।५ ॥<br>
वास्तुपद देवतापूजनम्<br>
एकाशीतिपदान्कृत्वावास्तु देवान्प्रपूजयेत् ।<br>
ईशानादि समभ्यर्च्य द्वात्रिंशत्बदभागिनः ॥ २।६ ॥<br>
ईशानञ्चैवपर्जन्यं जयस्तञ्चमहेन्द्रकम् ।<br>
आदित्यंसत्यकम्भृशमन्त रिक्षञ्चपूर्वगान् ॥ २।७ ॥<br>
अग्निःपूषाचवितथ ग्रहाक्षतयमास्तथा ।<br>
गन्थर्वोभृङ्गराजर्षी दक्षिणेपददेवताः ॥ २।८ ॥<br>
पश्चिमेनिर् ऋतिश्चैव दौवारिकस्तथैवच ।<br>
सुग्रीवःपुष्पदन्तश्च वरुणश्चासुरस्तथा ॥ २।९ ॥<br>
शोषणश्चैवरागश्चते चाष्टौकधितास्सुराः ।<br>
उत्तरेजवनोनाग मुख्यौभल्लाट एवच ॥ २।१० ॥<br>
सोमोर्ऽगलो ऽदितिश्चैव सूरिदेवस्तथैवच ।<br>
ब्रह्मानवपदम्भुङ्कै वास्तुमध्येविशेषतः ॥ २।११ ॥<br>
अर्यमादण्ड भृच्चैवपाशभृद्धनदस्तथा ।<br>
ब्रह्मणश्चचतुर्दिक्षु स्थिताष्षट्पदभागिनः ॥ २।१२ ॥<br>
अपश्चैवापवत्सश्च सवितासावित्र एवच ।<br>
इन्द्रश्चैवतथेन्द्राजो रुद्रोरुद्राज एवच ॥ २।१३ ॥<br>
एतेद्विपदभोक्तारो विदिक्षष्टौस्थितास्सुराः ।<br>
चरकीदेवतारिश्च पूतनापापराक्षसी ॥ २।१४ ॥<br>
ईशानादिषुकोणेषु बाह्यस्थाःपदवर्जिताः ।<br>
एवं विन्यस्यदेवान्न्तु वास्तु देवं प्रकल्पयेत् ॥ २।१५ ॥<br>
वास्तुपुरुषलक्षणम्-पूजा<br>
वास्तुनश्शिर ईशानेपादौ नैरृतिकेचरेत् ।<br>
हस्तौसरित्पतौज्ञेयावग्नौ बाहुरुदाहृतः ॥ २।१६ ॥<br>
अपिकण्ठैतिप्रोक्तं हृदयञ्चापवत्सके ।<br>
नाभिर्ब्रह्मणिसङ्ख्याता कुक्षस्सवितृसञ्ज्ञके ॥ २।१७ ॥<br>
इन्द्रैन्द्राजके गुह्यमूरुमूलेविधानतः ।<br>
पार्श्वन्तुदक्षिणं प्रोक्तंवाममेवं प्रकल्पयेत् ॥ २।१८ ॥<br>
शेतेवास्तुभुवं प्राप्यवास्तुदेवस्त्वधोमुखः ।<br>
पुण्याहंवाचयित्वातु प्रोक्षणैःप्रोक्षणञ्चरेत् ॥ २।१९ ॥<br>
पुष्पैर्गन्धैस्तथाधूपैर्दी पैश्चापिप्रपूजयेत् ।<br>
नमस्कारैश्चसंयुक्तैः प्रणवाद्यैस्स्वनामभिः ॥ २।२० ॥<br>
शल्यपरीक्षा पूजनान्तेस्पृशेत्कर्ता यमङ्गन्तन्निरीक्षयेत् ।<br>
वास्तुदेहे ऽपितत्रैवशल्यं ब्रूयाद्यथार्थतः ॥ २।२१ ॥<br>
अस्तिशल्यंशिरस्स्पर्शे तद्धस्तद्वयमानतः ।<br>
कण्ठस्पर्शेगलेचैव हस्तमात्रेसमादिशेत् ॥ २।२२ ॥<br>
उपस्पर्शात्त्रिभिर्हास्तै श्श्रुङ्खलाशल्यमादिशेत् ।<br>
हस्तमात्रैकरस्पर्शात् खट्यापादंसमादिशेत् ॥ २।२३ ॥<br>
बहुसंस्पर्शनात्कर्तु रङ्गारस्तुत्रिहस्ततः ।<br>
गुल्भैसर्पादिभिर्दुष्टं वितस्तिद्वयमानतः ॥ २।२४ ॥<br>
पादेकण्टकमित्युक्तं षड्वितस्तिप्रमाणतः ।<br>
कनिष्ठाङ्गुष्ठयोस्स्पृर्शाद्धस्तन्तत्रसमाचरेत् ॥ २।२५ ॥<br>
व्ययाधिकेचतुर्हास्ते जानुस्पर्शात्ततःपरम् ।<br>
शल्यंविशोध्यभूमिन्तां तलङ्कृत्वासमानतः ॥ २।२६ ॥<br>
पञ्चगव्येनसम्प्रोक्ष्य वास्तुदेवान्प्रपूजयेत् ।<br>
वास्तुदेवताबलिः<br>
द्रोणन्द्रोणार्थकंवापितण्डुलान्पाचयेत्ततः ॥ २।२७ ॥<br>
दधिगुडाज्यसंयुक्तं सर्वेषाञ्चबलिन्ददेत् ।<br>
ब्रह्मदीनान्नमोस्तंवा स्वाहास्तंवाबलिर्भवेत् ॥ २।२८ ॥<br>
कृत्वातु बलिदानञ्च पुण्याहमपिवाचयेत् ॥ २।२९ ॥</p>
<p>इतिश्रीवैखानसे भगवच्छास्त्रे भृगुप्रोक्तायां संहितायां प्रकीर्णाधिकारे द्वितीयो ऽध्यायः</p>
<hr>
<p>अथ तृतीयो ऽध्यायः</p>
<p>अथ तृतीयो ऽध्यायः<br>
विमानभेदाः<br>
अथविन्यासरूपाणि प्रवक्षन्तेयथाक्रमम् ।<br>
श्रीवत्सम्प्रथमम्प्रोक्तं नन्द्यावर्तन्द्वितीयकम् ॥ ३।१ ॥<br>
तृतीयंस्वस्तिकंविन्द्याच्चतुर्थम्भद्रकंस्मृतम् ।<br>
दण्डकम्पञ्चमन्त्वाहुर् वेदिकंषष्ठमुच्यते ॥ ३।२ ॥<br>
कुम्भकंसप्तमंविन्द्या दष्टमम्पद्मकन्तथा ।<br>
नवमंस्याद्रथपदं दशमन्तुप्रकीर्णकम् ॥ ३।३ ॥<br>
एतेषामाकृतिंवक्ष्ये यथावदनुपूर्वशः ।<br>
न्यत्रदण्डकात्सर्वं बहिर्वीधीसमन्वितम् ॥ ३।४ ॥<br>
तस्यचास्तगन्तैश्चिह्नैश्श्रीवत्साद्यंविधीयते ।<br>
एकप्राचीनवीधीक मुदीचीनान्यवीथिकम् ॥ ३।५ ॥<br>
श्रीवत्समितिविज्ञेयं सर्वविद्यासमम्मतम् ।<br>
मध्येकोणं चतुर्द्वारं प्रागीशादिप्रदक्षिणम् ॥ ३।६ ॥<br>
तन्निगन्तोजवीथीकं नन्द्यावर्तमितिस्मृतम् ।<br>
स्वस्तिकन्त्वोजवीथ्यन्तं भद्रम्मध्यप्रतोलिकम् ॥ ३।७ ॥<br>
एकप्राचीनकन्दण्डं चतुरश्रन्तुवेदिकम् ।<br>
वृत्तङ्कुम्भकमुद्दिष्टं पद्मकंस्याद्द्विवेदिकम् ॥ ३।८ ॥<br>
ब्रह्मकोशाष्टकद्वारवीथीरथपदाकृतिः ।<br>
प्रागुदक्प्रवणञ्चैव प्रकीर्णकमुदाहृतम् ॥ ३।९ ॥<br>
द्विद्वारंवाचतुद्वान्रं मनस्तोयुक्तितोभवेत् ।<br>
अयुक्तद्वारदेवस्य भजनन्नाभिधीयते ॥ ३।१० ॥<br>
दण्डकस्तेनमानेन योनिग्रहणमुच्यते ।<br>
शरीरमङ्गम्प्रत्यङ्गं ज्ञात्वायोनिम्प्रकल्पयेत् ॥ ३।११ ॥<br>
ग्रामंशरीरमङ्गंस्स्याद् देवद्विजपरिग्रहम् ।<br>
प्रत्यङ्गमङ्गंसंवृत्तं विमानभवनादिकम् ॥ ३।१२ ॥<br>
दण्डेनपूर्वयोर्वादं हस्तेनान्यत्रधीयते ।<br>
दण्डेविस्तारमायाम मेकैकङ्गुणयेत्त्रिभिः ॥ ३।१३ ॥<br>
एकैकंषष्टिभिहिन्त्वा शिष्टंयोनिंसमादिशेत् ।<br>
हस्तेनद्वयसंसर्गे त्रिगुणंवसुभिहन्रेत् ॥ ३।१४ ॥<br>
शेषंयोनिंविजानियाद्ध्वजधूमादिकङ्क्रमात् ।<br>
सर्वत्रकल्पयेद्योनिं तयोर्वर्गफलेनवा ॥ ३।१५ ॥<br>
योनेर्महादिशाश्रेष्ठा दिविसप्तत्रिगहिन्ता ।<br>
प्रवीणञ्चतुरश्रंस्याच् चेषाणामायतंविदुः ॥ ३।१६ ॥<br>
अष्टषट्चतुरंशास्स्यु रितरेषांयथाक्रमम् ।<br>
एवमायामयोगस्तु प्रत्यङ्गस्यैवकल्पयेत् ॥ ३।१७ ॥<br>
अङ्गेद्विगुणमायामं पादन्यूनमधाधिकम् ।<br>
अर्धन्नवाहयेन्न्यून मधिकन्तुविधीयते ॥ ३।१८ ॥<br>
आत्मावास्तुशरीरस्य विस्तारादधिकंविदुः ।<br>
पादायामशिखावापि द्विगुणंवाविशेषतः ॥ ३।१९ ॥<br>
समंवासर्वतःकुर्याच् चरीरन्दण्डकादृते ।<br>
वर्धयेदधिकायामं दण्डषोडशकेनवा ॥ ३।२० ॥<br>
दण्डे अष्टगुणङ्कुर्या दायामंयुक्तितो ऽथवा ।<br>
अङ्गमागमविस्तारो दण्डभेदो ऽपियोज्यते ॥ ३।२१ ॥<br>
अन्यत्रदण्डनेछिन्द्याच्चरेषुतुविशेषतः ।<br>
पातंविस्तारसूत्रेषु विदुस्सूत्रद्वये ऽपिवा ॥ ३।२२ ॥<br>
कण्ठसूत्रद्वयेवापि प्रत्यङ्गेनैव कारयेत् ।<br>
विधिभेदन्तुकर्तव्यं ब्रह्मभागेविशेषतः ॥ ३।२३ ॥<br>
एवङ्क्रमेण शास्त्रज्ञश्शरीरं सम्प्रकल्पयेत् ॥ ३।२४ ॥<br>
विष्णुस्थापनम्<br>
सहस्रभूसुरादूर्ध्वे ब्रह्मांशेवायुदेशके ।<br>
पञ्चमूर्तिविधानेन स्थापयित्वा जनार्धनम् ॥ ३।२५ ॥<br>
वैखानसै महाभागैर् वैदिकार्चनतत्परैः ।<br>
वेदान्तवेदिभिर्विप्रैरञ्चयेत् पुरुषोत्तमम् ॥ ३।२६ ॥<br>
शङ्करादि स्थापनम् ईशान ईश्वरञ्चैव सोमेशानावथापिवा ।<br>
पश्चिमेकेशवस्थान मैशान्यांशङ्करालयम् ॥ ३।२७ ॥<br>
अनुकल्पंविकल्पञ्च कल्पञ्चैवत्रिधाभवेत् ।<br>
भूपरीक्षादियत्कर्म अनुकल्पमितिस्मृतम् ॥ ३।२८ ॥<br>
देवादीनाम्मुनीनाञ्च कल्पयेत्तुविकल्पकम् ।<br>
गभेन्मृदालयेयत्र प्रतिष्ठायान्तुकल्पकम् ॥ ३।२९ ॥<br>
एवन्देशंविनिश्चित्य मूलस्थानञ्चनिर्दिशेत् ।<br>
निर्मिते ऽत्रविमानस्यचो त्सेधार्थंसमन्तुवा ॥ ३।३० ॥<br>
जलास्तंवाशिलान्तं वाखानयेदुचितंसुधीः ।<br>
विस्तारायामसीमान्ताद्बाह्येखात्वादृढायच ॥ ३।३१ ॥<br>
एकहस्तन्द्विहस्तंवा त्रिहस्तंवाधिकङ्क्रमात् ।<br>
वालुकैर्विश्वतःपूर्य दृढीकरणमादिशेत् ॥ ३।३२ ॥<br>
बालालयन्तुशक्तानामशक्तानांविनाभवेत् ।<br>
ध्रुवार्चायाःप्रतिष्ठाचे द्बालागारन्नकल्पयेत् ॥ ३।३३ ॥</p>
<p>इति श्रीवैखानसे भगवच्छास्त्रे भृगुप्रोक्तायां संहितायां प्रकीर्णाधिकारे तृतीयो ऽध्यायः</p>
<hr>
<p>अथ चतुर्थो ऽध्यायः।</p>
<p>अथचतुर्थो ऽध्यायः।<br>
अद्येष्टका स्थापनम्।<br>
अथातस्सम्प्रवक्ष्यामि वास्तुनःप्रथमेष्टकाम् ।<br>
साधयित्वापूर्वरात्रौ चतस्रःप्रथमेष्टकाः ॥ ४।१ ॥<br>
शिलायाम्मृण्मयेवाथ कुर्याल्लक्षणसंयुताः ।<br>
शैलादोषविनिर्मुक्तास् सुपक्वा अथमृण्मयाः ॥ ४।२ ॥<br>
विस्तारेणेष्टकाःप्रोक्ता षट्पञ्चचतुरङ्गुलाः ।<br>
उत्तमादिक्रियादेव विस्तारद्विगुणायताः ॥ ४।३ ॥<br>
विस्तारार्थङ्घनम्प्रोक्त मिष्टकानाम्प्रमाणतः ।<br>
आलयाभिमुखेचैव प्रपाङ्कृत्वाविचक्षणः ॥ ४।४ ॥<br>
तन्मध्येवेदिकाङ्कृत्वा हस्तमात्रप्रमाणतः ।<br>
विस्तारन्तत्समञ्चौन मुत्सेथन्तुतदर्धकम् ॥ ४।५ ॥<br>
सभ्याग्निं विधिवत्कृत्वातु विधिनाघोरमाचरेत् ।<br>
भूमियज्ञञ्चकृत्वातु कलशैस्सप्तभिःक्रमात् ॥ ४।६ ॥<br>
संस्नाप्यनववस्त्रेण चाच्छाद्यशयनोपरि ।<br>
कौतुकम्बन्धयित्वातु शयनेशाययेत्ततः ॥ ४।७ ॥<br>
हुत्वातुपौरुषंसूक्तं विष्णुसूक्तमतःपरम् ।<br>
चतुर्वेदादिमन्त्रांश्च श्रीभूसूक्तेयजेत्क्रमात् ॥ ४।८ ॥<br>
इष्टकावाशिलावाथ तन्नामाद्यक्षरंस्मरेत् ।<br>
नृत्तैगेन्यैश्चवाद्यैश्चरात्रिशेषन्नयेत्क्रमात् ॥ ४।९ ॥<br>
प्रभातेपूजयेत्पूर्वमाचार्यंशिल्पिभिस्सह ।<br>
आचार्योमन्त्रयोग्यस्तु शिल्पिभिःकर्मयोग्यकैः ॥ ४।१० ॥<br>
द्वारस्यदक्षिणेपाशेन्व्स्थानमस्यप्रशस्यते ।<br>
सुमुहूर्तेन्यसेद्विद्वानिष्टकांश्चतुरःक्रमात् ॥ ४।११ ॥<br>
विन्यासेतुचतुर्दिक्षु चतुर्वेदादिमस्त्रतः ।<br>
तेषाम्मध्येतदागर्ते पूरयेदुदकेनतु ॥ ४।१२ ॥<br>
तत्रैवनवरत्नानि विल्यसेदनुपूर्वशः ।<br>
गभन्न्यासविधिः<br>
अथवक्ष्येविशेषेण गभन्न्यासविधिक्रमम् ॥ ४।१३ ॥<br>
प्रासादोगभन्संयुक्तः कुरुतेसर्वसम्पदम् ।<br>
तस्मादादौप्रकर्तव्यः गभन्न्यासस्समृद्धिदः ॥ ४।१४ ॥<br>
त्रयःप्रासादमूलेस्यात् पूर्वन्तुप्रथमेष्टके ।<br>
उपानोपरिमध्यंस्यात् प्रतेरुपरिचान्ततः ॥ ४।१५ ॥<br>
भूगतंशूद्रजातीना मुपानेनृपवैश्ययोः ।<br>
प्रतेरुपरिविप्राणा मानुलोम्येनकारयेत् ॥ ४।१६ ॥<br>
सर्वेषाम्भूगतङ्कार्यं सर्वसिद्धिकरंशुभम् ।<br>
ऐन्द्रपावकयोर्मध्ये प्राग्द्वारेषुप्रकल्पयेत् ॥ ४।१७ ॥<br>
द्वारस्यदक्षिणेकुर्यात्पश्चिमैपितधैवहि ।<br>
कवाटार्गलयोगेवान्य स्तव्यङ्गभन्भायनम् ॥ ४।१८ ॥<br>
फेला<br>
तथाताम्रमयीफेला स्फाटिकावाप्रशस्यते ।<br>
पादविष्कम्भविस्तारां फेलान्तत्त्वपदाञ्चितां ॥ ४।१९ ॥<br>
खण्डस्फुटितवजान्य्सा ॥॥॥॥ ।<br>
घनंविंशतिभागैकं तदर्धार्धांशमेववा ॥ ४।२० ॥<br>
विस्तारस्यचतुभान्गं कोष्ठभित्त्युच्छ्रयम्भवेत् ।<br>
उत्तमन्तुसमोत्सेधं त्रिपादम्मध्यमंस्मृतं ॥ ४।२१ ॥<br>
अथमञ्चार्धमुत्सेधं त्रिविधन्तत्प्रचक्षते ।<br>
त्रिभागैकविधानंस्याद् द्विभागम्भागिकम्भवेत् ॥ ४।२२ ॥<br>
अन्तरेचाङ्गुलायामं तदर्धम्भिन्नत्तिकम् ।<br>
संयोगार्धविहीनंस्याद् विधाने ऽभ्यन्तरेतथा ॥ ४।२३ ॥<br>
प्रक्षाल्यपञ्चगव्येन विशुद्धङ्गभन्भाजनम् ।<br>
आलयात्प्रमुखेचैव मण्टपेसमलङ्कृते ॥ ४।२४ ॥<br>
गोमयेनोपलिप्यैव पुण्याहंवाचयेत्ततः ।<br>
रक्तबीजानिधातूंश्च सन्न्यसेन्मस्त्रवित्तमः ॥ ४।२५ ॥<br>
वैष्णवंविष्णुसूक्तञ्च पौरुषंसूक्तमुच्चरन् ।<br>
&ldquo;विष्णुर्योनिऽमित्युक्त्वातु गभन्न्त्रनिधापयेत् ॥ ४।२६ ॥</p>
<p>इतिश्रीवैखानसे भगवच्छास्त्रेभृगुप्रोक्तायां संहितायां प्रकीर्णाधिकारे चतुर्थो ऽध्यायः</p>
<hr>
<p>अथ पञ्चमो ऽध्यायः</p>
<p>प्रासादलक्षणम्।<br>
अथवक्ष्येविशेषेण प्रासादानान्तुलक्षणम् ।<br>
प्रसादङ्कुरुतेयेन प्रासादैर् अतिकीर्तितम् ॥ ५।१ ॥<br>
अङ्गुलभेदः<br>
त्रिविधन्तुसमाख्यातमङ्गुलंस्यात्प्रमाणतः ।<br>
मानाङ्गुलन्तुप्रथमं मात्राङ्गुलमतःपरम् ॥ ५।२ ॥<br>
तृतीयन्तुसमाख्यातं देहलब्धप्रमाणतः ।<br>
रथरेण्वणुरष्टाभिरीक्षायू कायवास्तथा ॥ ५।३ ॥<br>
क्रमशो ऽष्टकुणैर्विद्धि मानाङ्गुलमितिस्मृतम् ।<br>
मध्यमाङ्गुलिमध्यन्तु पर्यमात्राङ्गुलिंस्मृतम् ॥ ५।४ ॥<br>
प्रतिमायाविभागेन तालगण्येन? भाजनम् ।<br>
अङ्गुलन्तु समाख्यातं देहलब्धप्रमाणतः ॥ ५।५ ॥<br>
प्रासादमण्डपानाञ्च मानाङ्गुलविधानतः ।<br>
यागोपकरणानास्तु मात्राङ्गुलविधानतः ॥ ५।६ ॥<br>
देहलब्धप्रमाणेन प्रतिमाङ्कारयेत्तथा ।<br>
अङ्गुलैःकिष्कुरित्युक्तं चतुर्विंशतिभिस्तथा ॥ ५।७ ॥<br>
पञ्चविंशतिभिश्चैव प्राजापत्यमुदाहृतम् ।<br>
षड्विन्तिशधन्नुर्मुष्ठि सप्तविंशद्धनुग्रन्हः ॥ ५।८ ॥<br>
हस्तानांलक्षणम्प्रोक्तं मानाङ्गुलविधानतः ।<br>
एकतलादिकल्पनम्<br>
त्रिहस्तादिसमारभ्य नवहस्तान्तमेवच ॥ ५।९ ॥<br>
अयुग्मैरथहस्तैस्तुकुर्यादेकतलम्बुधः ।<br>
द्वितलन्तुततःकुर्यात्सत्रयोदशहस्तकैः ॥ ५।१० ॥<br>
पञ्चाधिकदशैहन्स्तैप्रासादस्स्यात्त्रिभूमिकः ।<br>
तलम्प्रत्यधिकङ्कुर्यात् षड्ढस्तन्तुविशेषतः ॥ ५।११ ॥<br>
आद्वादशतलादेवं कुर्याद्विस्तारमानकम् ।<br>
विस्तारद्विगुणोत्सेध मुत्तमन्तुप्रचक्षते ॥ ५।१२ ॥<br>
विस्तारंसप्तधाकृत्वा द्वादशांशन्तुमध्यमम् ।<br>
एकादशांशमधमं विस्तारेसप्तधाकृते ॥ ५।१३ ॥<br>
आद्वादशतलादेवमुत्सेधन्तुविधीयते ।<br>
प्राङ्मुखोदङ्मुखैस्सूत्रैः(?) पदङ्कुर्यात्तुषोढशम् ॥ ५।१४ ॥<br>
गभन्गेहस्समाख्यातो मध्यमन्तुचतुष्पदम् ।<br>
बाह्यतोद्वादशपदं भित्त्यर्थमुपकल्पयेत् ॥ ५।१५ ॥<br>
षड्भिष्षड्भिस्तधासूत्रैः(?) पदानाम्पञ्चविंशतिः ।<br>
नवगभन्गृहम्मथ्येभित्त्यर्थं शेषमुच्यते ॥ ५।१६ ॥<br>
त्रिविधन्तुसमाख्यातम्? प्रासादाकृतयस्तथा ।<br>
नागरन्द्राविडञ्चेति वेसरञ्चत्रिधाभवेत् ॥ ५।१७ ॥<br>
न्थूप्यन्तञ्चतुरश्रंस्यान् नागरंसमुदाहृतम् ।<br>
कण्ठप्रभृतिचाष्टाश्रं प्रासादन्द्राविडम्भवेत् ॥ ५।१८ ॥<br>
कण्ठप्रभृतिवृत्तम्य द्वेसरन्तत्प्रचक्षते ।<br>
बेरःपूर्वंस्थितोयत्र तत्रबेरवशाद्भवेत् ॥ ५।१९ ॥<br>
यावद्बेरन्त्रिभागैकं विस्तारम्पीठमेवहि ।<br>
पीठस्यत्रिगुणङ्गभन्न् गर्भार्धम्भित्तिरुच्यते ॥ ५।२० ॥<br>
गभन्गेहत्रिभागैकं भित्तिंवातत्रकारयेत् ।<br>
अग्रतोमण्डपङ्कुर्यात् प्रासादसमविस्तृतम् ॥ ५।२१ ॥<br>
प्रासादस्य समायामं दशांशम्मुखमण्डपम् ।<br>
प्रासादस्याग्रतोद्वारं प्रकुर्याल्लक्षणान्वितम् ॥ ५।२२ ॥<br>
व्रतेरुपरिसीमान्तं द्वारस्योत्सेधौच्यते ।<br>
उत्तमन्द्वारविस्तारमुत्सेथार्धमुदाहृतम् ॥ ५।२३ ॥<br>
उत्सेधार्ध दशांशेन हीनम्मध्यममुच्यते ।<br>
विंशत्यापरिहीनंस्या द्विस्तारमधमम्भवेत् ॥ ५।२४ ॥<br>
कायञ्चाप्यनुकायञ्च कुर्यादुत्सेधमानतः ।<br>
भागमेकमधिष्ठानमुत्से धोवसुधाभवेत् ॥ ५।२५ ॥<br>
पादायामोद्विभागस्स्याद् भागःप्रस्तारौच्यते ।<br>
भागःकण्ठैतिप्रोक्तं द्विभासंशिखरम्भवेत् ॥ ५।२६ ॥<br>
भागस्थ्यूपिरितिख्यात मेवमुत्सेधौच्यते ।<br>
काममेवंसमाख्यात मनुकायमधोच्यते ॥ ५।२७ ॥<br>
कुर्यात्प्रासादविस्तारं चतुर्विंशतिभागिकम् ।<br>
एकभागस्तुविस्तारं भागमेकन्तलन्तथा ॥ ५।२८ ॥<br>
दशाङ्गुलंस्चाद्द्वितले त्रितलेद्वादशाङ्गुलम् ।<br>
युगाङ्गुलविवृद्ध्यातु कर्तव्यंस्यात्तलम्प्रति ॥ ५।२९ ॥<br>
पादमस्यतुविष्कम्भ मष्टभागंविहीनकम् ।<br>
स्तम्भाग्रेणैवगर्तव्य मनुकायप्रमाणतः ॥ ५।३० ॥<br>
उपानस्यतुविष्कम्भ मग्रेपादद्वयम्भवेत् ।<br>
अधिष्ठानन्त्रिधाकृत्वा भागोवैजगतीभवेत् ॥ ५।३१ ॥<br>
कुमुदन्तुद्वितीयेन भागेनैवतुकारयेत् ।<br>
कृत्वाशेषञ्चतम्भान्ग मेकांशैनपट्चटिकाम् ॥ ५।३२ ॥<br>
कुर्यात्सार्धेनकण्ठन्तु शेषंवाजिनमुच्यते ।<br>
पादबन्धमितिख्यातं सर्वकार्येषुपूजितम् ॥ ५।३३ ॥<br>
प्रतिक्रमंवाकर्तव्य मधिष्ठानप्रमाणतः ।<br>
जगतीन्तद्वदेवाथ कुमुदम्पृत्तमुच्यते ॥ ५।३४ ॥<br>
भागेनपूर्ववत्कृत्वा चतुर्थंशेषमाचरेत् ।<br>
पट्टिकेनैवकर्तव्य मेगमस्तरिकन्तथा ॥ ५।३५ ॥<br>
द्वाभ्याम्प्रतिमुखङ्कुर्यात् प्रतिक्रममिदम्बवेत् ।<br>
अधिष्ठानमितिख्यातं पादमानम्प्रवक्ष्यते ॥ ५।३६ ॥<br>
चतुरश्रमथाष्टाश्रं वृत्तञ्चैवत्रिधाभवेत् ।<br>
कुम्भयुक्तन्तथाके चित्केचित्कुम्भविहीनकम् ॥ ५।३७ ॥<br>
कैचिद्वैकुम्भमणीभ्यां युक्तम्पादंस्मरन्तिहि ।<br>
विस्तारेणसमंवापि द्विगुणंवापिमूलतः ॥ ५।३८ ॥<br>
चतुरश्रमधोहित्वा वृत्तमष्टाश्रमेववा ।<br>
कर्तव्यन्तुयधायुक्त मथवाषोडशाश्रकम् ॥ ५।३९ ॥<br>
पादानामाकृतिःप्रोक्ता कुम्भलक्षणमुच्यते ।<br>
पादाधिकमधाध्यर्थं पादोनन्द्विगुणन्तुवा ॥ ५।४० ॥<br>
द्विगुणन्तुसमुत्सेधं पादविष्कम्भमानतः ।<br>
श्रीकरञ्चन्द्रकास्तञ्च सौमुख्यम्प्रियदर्शनम् ॥ ५।४१ ॥<br>
यथाक्रमेणनामानि कर्तव्यानिविशेषतः ।<br>
श्रीकरंवृत्तपादानां कलाश्राणान्तथैवच ॥ ५।४२ ॥<br>
चन्न्द्रकान्तमथाष्टाश्रं सोमखण्डमितिस्मृतम् ।<br>
अतिभारेषु स्तम्भेषु प्रियदर्शनमुच्यते ॥ ५।४३ ॥<br>
कृत्वानवांशकङ्कुम्भं भागमेकंहृदुच्यते ।<br>
कुम्भञ्चतुर्भिरंशैस्तु कण्ठभागमुदाहृतम् ॥ ५।४४ ॥<br>
आस्यमेकांशमित्युक्तं शेषङ्कुर्याद्द्विदण्डम् ।<br>
एकेनपद्मकेनैव वृत्तमेकेनवातथा ॥ ५।४५ ॥<br>
विस्तृतौ स्तम्भविस्तारौ द्विगुणौकुम्भमुच्यते ।<br>
अध्यर्थमास्यविस्तारं हारोधामूलपादवत्? ॥ ५।४६ ॥<br>
विस्तारमेवमुक्तंस्यान्मण्डैलन्क्षणमुच्यते ।<br>
मण्डैस्त्रिपादमुत्सेधं विस्तारन्तुचतुगुन्णम् ॥ ५।४७ ॥<br>
त्रिभागैकम्भवेत्पद्मं वेत्रमेकन्तथैवच ।<br>
भागावाफलकारामा वेत्रावापादरूपवत् ॥ ५।४८ ॥<br>
पादाग्रकर्ममानेन स्कन्धङ्कुर्याद्विधानतः ।<br>
स्तम्भाग्रसमविस्तारं वीरकान्तन्त्रिपादतः ॥ ५।४९ ॥<br>
तदूर्ध्वेपादताङ्कुर्याद्विस्तारम्पादविस्तृतम् ।<br>
समन्त्रिपादमर्धंवा बोधिकोत्सेधौच्यते ॥ ५।५० ॥<br>
त्रिदण्डमधमायामे चतुर्दण्डन्तुमध्यमम् ।<br>
उत्तमम्पञ्चदण्डंस्या द्बोधिकोत्सेधौच्यते ॥ ५।५१ ॥<br>
जगत्यन्तेकुमुदान्ते पट्टिकान्ते ऽथवापुनः ।<br>
जलनिर्याणमागन्न्च नालनिगन्मनङ्क्रियात् ॥ ५।५२ ॥<br>
हंसपादन्त्रिपादंवा वितस्तिर्वाविशेषतः ।<br>
प्रतेबान्ह्यविनिष्क्रान्त्या नालींशैलमयीन्तथा ॥ ५।५३ ॥<br>
गजोष्ठसदृशाकारां सिंहाकृतिमुखोत्तराम् ।<br>
भूतसिंहोपमामूर्ध्वसारवाराधिकारयेत् ॥ ५।५४ ॥<br>
द्विदण्डञ्चत्रिदण्डंवा गभन्गेहेतुवेश्मनः ।<br>
बेरोदयसमंवाथ द्विगुणंवाध्यर्थमेववा ॥ ५।५५ ॥<br>
प्रणालमूलविस्तारं त्रिभागैकाग्रविस्तरम् ।<br>
व्यासत्रिभागम्भागोनं बहुलन्तुत्रिभागभाम् ॥ ५।५६ ॥<br>
वारिसञ्चारगम्भीरतारं झझन्रलक्षणम् ।<br>
अनिम्नोन्नतमाभित्ते स्तदात्यश्रङ्क्रमान्नतम् ॥ ५।५७ ॥<br>
सर्ववाद्यसमायुक्तं तदामङ्गलवाचकैः ।<br>
वास्तुहोमन्ततःकृत्वा आचार्यवूजयेत्ततः ॥ ५।५८ ॥<br>
शिल्पिनम्पूजयेत्पश्चात्सुमुहूर्तेसुलग्नके ।<br>
आचार्यस्सुप्रसन्नात्मा वारुणंसूक्तमुच्चरेत् ॥ ५।५९ ॥<br>
तक्षकस्थ्सापयेन्नालीं सुस्निग्धांसुदृढाङ्क्रमात् ।<br>
बेरप्रासादगभन्स्य यावत्तालस्यचावधि ॥ ५।६० ॥<br>
धारान्तुकेवलङ्कुर्याद् भित्तौतालस्यधीमतः? ।<br>
श्रेष्ठमध्यकनिष्ठानि बेरस्यस्थापनन्त्रिधा ॥ ५।६१ ॥<br>
धारादलसमाप्तौतु स्थापनञ्चोत्तमम्भवेत् ।<br>
द्वारबन्धस्यपूर्वेतु स्थापनम्मध्यमम्भवेत् ॥ ५।६२ ॥<br>
मूर्धोपलस्यपूर्वेतु स्थापनंस्यात्कनीयसम् ।<br>
यःकरोत्यन्यथाचास्मा दभिचारायचैवहि ॥ ५।६३ ॥<br>
एवन्नालञ्चसंस्थाप्य प्रस्तरञ्चोत्तरादिकम् ।<br>
विष्कम्भम्पादविस्तार मुत्सेधन्त्रिविधम्भवेत् ॥ ५।६४ ॥<br>
उत्तमन्तुसमोत्सेधं त्रिपादम्मध्यमम्भवेत् ।<br>
अधमञ्चार्धमुत्सेध मुत्तमंस्याद्विधानतः ॥ ५।६५ ॥<br>
स्तम्भाग्रैकत्रिभागैकं तस्योर्ध्वेपट्टिकाभवेत् ।<br>
तत्समन्निगन्मम्प्रोक्तं पट्टिकालक्षणन्त्विदम् ॥ ५।६६ ॥<br>
द्विभागेनतदूर्ध्वेतु कर्तव्यम्पद्मपट्टिकम् ।<br>
द्विदण्डन्तुकपोतंस्या दुपानसमनिगन्मम् ॥ ५।६७ ॥<br>
शेषम्प्रस्तारमानन्तु कर्तव्यम्पञ्चभागिकम् ।<br>
एकेनपट्टिकाङ्कुर्यात् कण्ठमेकेनकारयेत् ॥ ५।६८ ॥<br>
द्वाभ्यान्तदूर्ध्वे कर्तव्यमेकांशेनतुपट्टिकाम् ।<br>
एवम्प्रस्तारमाख्यातं तोरणंवक्ष्यते ऽथुना ॥ ५।६९ ॥<br>
पाश्वन्योःपृष्ठतश्चापि कर्तव्यन्तो रणन्तथा ।<br>
प्रतेरुत्तरसीमान्ते तोरणस्याश्रयोभवेत् ॥ ५।७० ॥<br>
विस्तारन्तुतदर्धंस्या द्विस्तारम्पञ्चभागिकम् ।<br>
मकरांशन्त्रियंशेन शेषम्पादमितिस्मृतम् ॥ ५।७१ ॥<br>
पादान्तराग्रमधवाविस्तारन्तोरणस्यतु ।<br>
पूर्वोक्तमेवकर्तव्यं मकरांशप्रमाणतः ॥ ५।७२ ॥<br>
प्रमाणन्तो रणस्योक्तं नासिकायास्तुलक्षणम् ।<br>
वक्ष्यतेतुप्रमाणेन यथाशास्त्रविनिश्चितम् ॥ ५।७३ ॥<br>
गभन्गेहार्धविस्तारं महानासीतिकीर्त्यते ।<br>
निगन्मन्तुतदर्धंस्यात् त्रिपादंसममेवचा ॥ ५।७४ ॥<br>
शिखरेषु चतुर्धिक्षु कुर्यादेकान्तुनासिकाम् ।<br>
विस्तारन्तुतदर्धंस्यात्क पोतेष्वष्टनासिकाः ॥ ५।७५ ॥<br>
कूटस्यलक्षणम्प्रोक्तं कूटशालंविधीयते ।<br>
कृत्वाप्रासादषड्भागमेकभागंविधीयते ॥ ५।७६ ॥<br>
भागेनकूटशालं स्याद्भागार्धम्पञ्चमम्भवेत् ।<br>
चतुर्गुणम्भवेत्कूयं शालास्याद्गोपुराकृतिः ॥ ५।७७ ॥<br>
शालाविस्तारमानेन पाश्वन्योनान्सिकाभवेत् ।<br>
एकनासिकयायुक्तं पञ्जरंसमुदाहृतम् ॥ ५।७८ ॥<br>
ततःकण्ठार्धमानेन शिखरंवर्धयेत्ततः ।<br>
कण्ठाद्द्विदण्डमित्युक्तं शिखरस्यतुनिगन्मम् ॥ ५।७९ ॥<br>
निगन्माद्वर्तनाद्बाह्ये वर्धनन्तुतदर्धकम् ।<br>
स्थूपिङ्कुभसमायुक्तं कुर्याद्दण्डंविधानतः ॥ ५।८० ॥<br>
विस्तारन्तत्प्रमाणेन शिखरन्तत्रचोच्यतं ।<br>
तदूर्ध्वेकण्ठमित्युक्तं फलकाचतदूर्ध्वतः ॥ ५।८१ ॥<br>
क्रमेणकृशतां कुर्याद्यानदन्तस्तुमाक्ष्मतः</p>
<p>इति श्रीवैखानसे भगवच्छास्त्रे भृगुप्रोक्तायां संहितायां प्रकीर्णाधिकारे पञ्चमो ऽध्यायः</p>
<hr>
<p>अथ षष्ठो ऽध्यायः।</p>
<p>अथषष्ठो ऽध्यायः<br>
मूधेन्ष्टकाविधिः<br>
अथवक्ष्येविशेषेण क्रमम्मूर्धेष्टकाविधेः ।<br>
प्रमुखेयागशालाञ्च कृत्वाचैवविचक्षण ॥ ६।१ ॥<br>
मध्येवेदिम्प्रकल्प्यैव स्थूपिकीलप्रमाणतः ।<br>
सभ्यम्प्रकल्प्यचप्राच्या माघारंविधिवद्यजेत् ॥ ६।२ ॥<br>
वेदिमध्येन्यसेद्विद्वान् सुस्निग्धानिर्व्रणादृढाः ।<br>
वैष्णवञ्चजपित्वैवचतस्रश्चेष्टकाःक्रमात् ॥ ६।३ ॥<br>
किञ्चिदग्रम्भवेन्निम्नं मूलेवैकिञ्चिदुन्नतम् ।<br>
अधोभागेभवेत्पृष्ट मूर्ध्वभागेमुखम्भवेत् ॥ ६।४ ॥<br>
शालिपिष्टमयेनाथ लेखयेदक्षराणितु ।<br>
यकारम्पूर्वतोलेख्य रकारन्दक्षिणेन्यसेत् ॥ ६।५ ॥<br>
लकारम्पश्चिमेलेख्यवकारे चोत्तरेलिखेत् ।<br>
लोहजान्दारुजांवाथ स्थूपिन्तत्रन्यसेद्बुधः ॥ ६।६ ॥<br>
पादायामसमन्दीघन्न् विस्तारम्पादसम्मितम् ।<br>
अग्रमङ्गुलविस्तार मानुपूर्व्यात्कृशन्तथा ॥ ६।७ ॥<br>
चतुरश्रम्भवेन्मूलं त्रिभागै कंसमंयथा ।<br>
वृत्तन्तदूर्ध्वतःकुर्याच् छीलीपादमधोन्यसेत् ॥ ६।८ ॥<br>
विस्तारत्रिगुणायामं विस्तारसमविस्तरं ।<br>
तद्द्वयेनसमायोज्य नमंशूलंस्थितंयधा ॥ ६।९ ॥<br>
पञ्चगव्यैस्समभ्युक्ष्य पुण्याहमपिवाचयेत् ।<br>
वास्तुजोमञ्चहुत्वैव पर्यग्निकरणञ्चरेत् ॥ ६।१० ॥<br>
मूर्धेष्टकाविधानेन होमङ्कृत्वाविचक्षणः ।<br>
पुनःप्रभातेधर्मात्मा यजमानयुतोगुरुः ॥ ६।११ ॥<br>
शिलादीन् सम्प्रगृह्यैव विमानेरोपयेत्तधा ।<br>
पाणिभ्यांसम्प्रगृह्यैव प्राङ्मुखोदङ्मुखो ऽपिवा ॥ ६।१२ ॥<br>
चतुर्वेदादिमन्त्रैश्च शिला इन्द्रादिषुन्यसेत् ।<br>
ध्रुवसूक्तञ्जपित्वातु मथ्येस्थूपिन्न्यसेत्तधा ॥ ६।१३ ॥<br>
कालेशिल्पिनमाहूय पूजयित्वा विशेषतः ।<br>
शिलाद्युपरिविन्यस्य दृढीकरणमाचरेत् ॥ ६।१४ ॥<br>
पादबन्धेगलेचैव विमाने परितःक्रमात् विमानदेवाः ।<br>
प्राच्यां विष्णुं प्रकुर्वीत यस्य गर्भगृहेस्थितिः ॥ ६।१५ ॥<br>
दक्षिणेसत्यमूर्तेस्तु पश्चिमेचा च्युतस्य च ।<br>
उत्तरेचानिरुद्धस्य स्थितिमेवं प्रकल्पयेत् ॥ ६।१६ ॥<br>
गलेपुरुषमूर्तिस्तु दक्षिणे नारसिंहकः ।<br>
पश्चिमे तु वराहश्च हयग्रीवस्तथोत्तरे ॥ ६।१७ ॥<br>
सुखसनसमालुक्तं सर्वालङ्कारसंयुतम् ।<br>
व्यालोद्ध्वकोणकञ्चैव वीशं वाथ मृगेश्वरम् ॥ ६।१८ ॥<br>
वक्रतुण्डं च दुर्गां चाप्यग्रमण्डपभित्तिषु ।<br>
स्थितमेवं सुसंस्थाप्य यथालाभं समर्चयेत् ॥ ६।१९ ॥<br>
द्वारेषु द्वारपालानां स्थितिमेवं प्रकल्पयेत् ।<br>
प्रासादलक्षणम्प्रोक्तं मण्डपानामथोच्यते ॥ ६।२० ॥<br>
स्तम्भैष्षोडशभिर्युक्तं मण्डपं श्रीप्रतिष्ठितम् ।<br>
द्वादशस्तम्भसंयुक्तं बीजासनमिति स्मृतम् ॥ ६।२१ ॥<br>
द्वात्रिंशद्गात्रसंयुक्तं जयभद्रेतिकीर्त्यते ।<br>
षट्त्रिंशद्गात्रसंयुक्तं नन्द्यावर्तं सुशोभनम् ॥ ६।२२ ॥<br>
चतुर्भिष्षष्टिभिस्त्सम्भैर् युक्तंश्रीभद्रकं स्मृतम् ।<br>
स्तम्भानां तु शतैर्युक्तं विशालमिति सञ्ज्ञितम् ॥ ६।२३ ॥<br>
प्रासादवत्समाख्यातं प्रस्तारं तत्प्रमाणतः ।<br>
वाजिनोपरि कर्तव्यं धारकस्तु कलास्तथा ॥ ६।२४ ॥<br>
स्तम्भविष्कम्भमुत्सेधं चतुर्भागेनविस्तृतम् ।<br>
तुलाविस्तारमानेन जयन्तीस्यात्समोन्नता ॥ ६।२५ ॥<br>
ततो दण्डार्धबाहुल्य मनुमार्गं तदूर्ध्वतः ।<br>
इष्टकाभिस्तदूर्ध्वं तु छादयेद्गल कान्वितम् ॥ ६।२६ ॥<br>
पादाधिकमधाध्यर्धं द्विगुणं पादहीनकम् ।<br>
चतुर्विधमथायामं कर्तव्यं मण्डपस्यतु ॥ ६।२७ ॥<br>
आयामे तु यथायुक्तं स्तम्भानां विधिरुच्यते ।<br>
द्विहस्तं वात्रिहस्तं वा चतुर्हस्तमथापिवा ॥ ६।२८ ॥<br>
स्तम्भान्तरं प्रकर्तव्यं यथायुक्ति विशेषतः ।<br>
एवङ्क्रमात्समाख्यातं प्राकारमधुनोच्यते ॥ ६।२९ ॥<br>
पाकारं परितः कुर्यात् प्रासादस्य प्रमाणतः ।<br>
प्राकारस्यतुविस्तारं तस्यदण्डमिहोच्यते ॥ ६।३० ॥<br>
अन्तर्मण्डलमित्याहु रध्यर्धं दण्डमानतः ।<br>
अन्तर्भारमितिप्रोस्तं मध्यभारं द्विदण्डत ॥ ६।३१ ॥<br>
चतुर्दण्डप्रमाणेन युक्ता मर्यादभित्तिका ।<br>
महामर्यादभित्तिस्स्यात्सप्तदण्डप्रमाणतः ॥ ६।३२ ॥<br>
अध्यर्धद्विगुणं वापि त्रिगुणं वा चतुर्गुणम् ।<br>
मुखायाममिति प्रोक्तं प्राकाराणां विशेषतः ॥ ६।३३ ॥<br>
कपोता न्तंसमुत्सेधं भित्तिहस्तप्रमाणतः ।<br>
कूटशालायुतं वापि कुर्यात्प्राकारसंयुतम् ॥ ६।३४ ॥<br>
मूलजं तु तलोत्सेधं हस्तमेवं विधीयते ।<br>
यथालाभोन्नतं वापि प्रधमावरणं स्मृतम् ॥ ६।३५ ॥<br>
षडङ्गुलं क्रमात्कुर्यान्न्यूनप्राकारकंविदुः ।<br>
जलनिर्याणमार्गं स्यात्पदान्ते तटके ऽपिवा ॥ ६।३६ ॥<br>
प्रधमावरणद्वारं प्रमुखेकल्पयेत्तथा ।<br>
द्वितीयावरणद्वारो व्यस्तश्छेन्नास्तिदूषणम् ॥ ६।३७ ॥<br>
विमानोत्सेधतुर्यं वा पोदोनं चार्थमेव वा ।<br>
पृधग्गोपुरसंयुक्त मुच्छ्रितं तु समन्तुवा ॥ ६।३८ ॥<br>
पञ्चप्राकारमित्येवं त्रिप्राकारमथापिवा ।<br>
त्रिप्राकारेषडङ्गुल्यं त्रिधाधस्तलनिम्नगम् ॥ ६।३९ ॥<br>
प्राकारेहुच्छ्रयं विन्द्यात्कपोतान्तं तदुत्तमम् ।<br>
मध्यमं चोत्करान्तेन कलशान्तं तथाधमम् ॥ ६।४० ॥<br>
एवं प्राकारसङ्गेन तूत्सेधं त्रिविधं क्रमात् ।<br>
उत्सेधात्पञ्चभागैकं चतुरंशकमेव वा ॥ ६।४१ ॥<br>
षड्भागैकेन वाकुर्यात्त्रिविधं भित्तिविस्तरम् अथ वा ।<br>
प्रासादभित्तिस्तु तत्समं भित्तिमेव च ॥ ६।४२ ॥<br>
गर्भे ऽष्टांशोच्छ्रयं श्रेष्ठं सप्तभागेद्विमध्यमम् ।<br>
पञ्चभागैकमधमं बलिपीठं तथाभवेत् ॥ ६।४३ ॥<br>
गर्भपञ्चत्रिभागैकं ॥। ।<br>
नवांशेषट्चतुर्भागं मध्यमाधममुत्तमम् ॥ ६।४४ ॥<br>
त्रिधा पैशाचिकं पीठाद्धस्तमात्रं क्रमाद्भवेत् ।<br>
द्विहस्तान्तं त्रिहस्तान्तं चतुर्हस्तान्तमुच्यते ॥ ६।४५ ॥<br>
अधमं मध्यमं श्रेष्ठं त्रिधा पैशाचपीठकम् ।<br>
सप्तविंशतिभागैश्च सममेवं समुन्नतम् ॥ ६।४६ ॥<br>
द्व्यंशं च पादुका ज्ञेयं चतुरंशं जनिं विदुः ।<br>
त्षंशं तु कुम्भमित्याहु श्चतुर्थङ्कण्ठमेव च ॥ ६।४७ ॥<br>
षड्भागं करणेत्याहुर्द्व्यंशं वलकमेव च ।<br>
चतुरंशे कपोताश्च अंशेचैवाग्रपट्टिका ॥ ६।४८ ॥<br>
अध्यर्धं पद्मपुष्पन्तु एकार्धं पद्मपुष्पकम् ।<br>
एवं सम्यग्विदित्वातु भागेभागे विनिर्दिशेत् ॥ ६।४९ ॥</p>
<p>इति श्रीवैखानसे भगवच्चास्त्रे भृगुप्रोक्तायां संहितायां प्रकीर्णाधिकारे षष्ठो ऽध्यायः।</p>
<hr>
<p>अथ सप्तमो ऽध्यायः।</p>
<p>अथ सप्तमो ऽध्यायः।<br>
परिवारालयलक्षणम्।<br>
अथातः परिवाराणामालयस्य च लक्षणम् ।<br>
विमानात्पादहीनं वा तदर्धं वा समाचरेत् ॥ ७।१ ॥<br>
वर्णयुक्तं ततश्श्रेष्ठं कनियोवर्णहीनकम् ।<br>
सोमेशानद्वयोर्मध्ये विष्वक्सेनं प्रकल्बयेत् ॥ ७।२ ॥<br>
द्वारस्य दक्षिणे चेन्द्र माग्नेय्यां पचनालयम् ।<br>
तस्य पश्चिमदेशेतु पानीयस्थानमेवच ॥ ७।३ ॥<br>
याम्ये शयनमुद्दिष्टं तत्पूर्वे यागमण्डपम् ।<br>
ऐशान्ये पुष्पदेशन्तु दक्षिणे वस्त्रसञ्चयम् ॥ ७।४ ॥<br>
ईशानसोमयोर्मध्ये स्थापनं ॥। तथा ।<br>
इन्द्राग्न्योर्मध्यमेचैव धान्यस्थानं प्रशस्यते ॥ ७।५ ॥<br>
सोपानमध्ये श्रीभूतमर्चयेद्बहिराननम् ।<br>
पुरस्ताद्गरुडं तस्य देवाभिमुखमर्चयेत् ॥ ७।६ ॥<br>
विमानपालान् दिक्पालान् भास्करेण समायुतम् ।<br>
चक्रं ध्वजं च शङ्खं च भूतं वै भूतनायकम् ॥ ७।७ ॥<br>
प्रथमावरणे देहुस्तत्तद्देशे समर्चयेत् ।<br>
उत्सवं बलिमारभ्य अनपायिविशेषतः ॥ ७।८ ॥<br>
अमितस्यापि तन्तत्र प्रदक्षिणमथाचरेत् ।<br>
देवस्य कण्ठसीमान्तं बाह्यन्तं स्तनसम्मितम् ॥ ७।९ ॥<br>
नाभ्यन्तं वा विशेषेण परिवारोदयं क्रमात् ।<br>
धात्रादिभूतपर्यन्तं परिवारान्विशेषतः ॥ ७।१० ॥<br>
वर्णवाहनकेत्वाद्यैर्नामनक्षत्रपूर्वकम् ।<br>
मयाक्रियाधिकारे तु व्यक्तमुक्तन्तुलक्षणम् ॥ ७।११ ॥</p>
<p>बेरलक्षणम्-(शैलादि भेदः)</p>
<p>अथ वक्ष्ये विशेषेण बेरलक्षणमुत्तमम् ।<br>
शैलजं रत्नजं चैव धातुजं दारवं तथा ॥ ७।१२ ॥<br>
मृण्मयं स्यात्तथैवेति पञ्चधाबेरमुच्यते ।<br>
चतुर्विधं तु शैलं स्यात्सप्तधा रत्नजं तथा ॥ ७।१३ ॥<br>
अष्टधा धातुजं प्रोक्तं दारुजं षोडशोच्यते ।<br>
मृण्मयं द्विविधं प्रोक्तं क्रमाल्लक्षणमुच्यते ॥ ७।१४ ॥<br>
शैलजलक्षणम्<br>
श्वेतं रक्तं तथा पीतं कृष्णं चैव चतुष्टयम् ।<br>
शैलजं भेदमाख्यातं तस्य लक्षणमुच्यते ॥ ७।१५ ॥<br>
गोक्षीरसन्निभाचैव शङ्खकुन्देन्दु सन्निभा ।<br>
शीला श्वेता समाख्याता सा तु वश्यप्रदायिका ॥ ७।१६ ॥<br>
जपाकुसुमसङ्काशा शिला शोणितसन्निभा ।<br>
बन्धूकपुष्पप्रतिमा जातिहिङ्गुलिकोपमा ॥ ७।१७ ॥<br>
शिला रक्ता समाख्याता जयदा लक्षणान्विता ।<br>
पीता सुवर्णसदृशा रजनीचूर्णसन्निभा ॥ ७।१८ ॥<br>
शिला लक्षणसंयुक्ता धनधान्यसुखप्रदा ।<br>
माषमुद्गल?सङ्काशा तथाजम्बूफलोपमा ॥ ७।१९ ॥<br>
भृङ्ग? मुत्पलसङ्काशा प्रजावृद्धिकरास्मृता ।<br>
शिला कृष्णा तु सर्वेषां सर्वसिद्धिप्रदायिका ॥ ७।२० ॥<br>
विप्रक्षत्रियवैश्यानां शूद्राणाञ्च यधाविधि ।<br>
श्वेता रक्ता तथा पीता कृष्णा चैव यथाक्रमम् ॥ ७।२१ ॥<br>
द्विजानां च त्रिवर्णानां शिला रक्ता जयप्रदा ।<br>
श्वेता मोक्षप्रदा प्रोक्ता ब्राह्मणानां विशेषतः ॥ ७।२२ ॥<br>
एतैन्तुध्रुवबेरन्तु कारयेद्यदिभक्तितः ।<br>
माणिक्यं च प्रवालं च वैदूर्यं स्भटिकं तथा ॥ ७।२३ ॥<br>
मरतकं पुष्यरागं च नीलं चैतेषुरत्नजाः ।<br>
माणिक्यं श्रीकरं प्रोक्तं प्रवालं वश्यकारकम् ॥ ७।२४ ॥<br>
आकर्षणं तु वैढूर्यं स्फाटिकं पुत्रवृद्धिदम् ।<br>
विद्वेषणं मरतकं स्तम्भनं पूष्यरागकम् ॥ ७।२५ ॥<br>
नीलं तुरमणैः कार्यं रत्नजानां फलं भवेत् ।<br>
एतेषां कौतुकं कुर्या दन्येषां च विधीयते ॥ ७।२६ ॥<br>
हैमं रैप्यं तथाताम्रं कांस्यं चैवारकूटकम् ।<br>
आयसं सीसकं चैव त्रपुकं चेति धातुजम् ॥ ७।२७ ॥<br>
हैमन्तु श्रीप्रदं प्रोक्तं रौप्यं राज्यप्रदायकम् ।<br>
ताम्रं पुत्रसमद्ध्यर्थं कांस्यं विद्वेषकारकम् ॥ ७।२८ ॥<br>
प्रोच्चारणे चारकूट मायसं क्षयकारणम् ।<br>
सीसं नीरौगकरणं त्रपुरायुर्विनाशनम् ॥ ७।२९ ॥<br>
एवं तु लोहजं प्रोक्तं ततो दारुजमुच्यते ।<br>
देवदारुश्शमीवृक्षं पिप्पलं नन्दनं तथा ॥ ७।३० ॥<br>
असनं खदिरञ्चैव वकुलं शङ्खि वातनम् ।<br>
मयूरपद्मडुण्डूक कर्णिकारं तथैव च ॥ ७।३१ ॥<br>
निबूकाञ्जनिकाचैव प्लक्षमौदुम्बरं तथा ।<br>
एतैर्वर्ज्यास्तु? चत्वारो द्विजातिक्रमयोगतः ॥ ७।३२ ॥<br>
मृण्मयं द्विविधं प्रोक्तं पक्वापक्वं तथैव च ।<br>
पक्वं च नाशकं चैवम् अपक्वं सर्वसिद्धितम् ॥ ७।३३ ॥</p>
<p>निमित्तदर्शनम्-(शुभनिमित्तानि)</p>
<p>यस्मिन् देशे शिलास्तीति गच्छेन्निश्चितमानसः ।<br>
प्रयाणकाले शकुना श्शुभाश्शुभ फलप्रदाः ॥ ७।३४ ॥<br>
शुभवाक्योदकुम्भास्थि गजराजद्विजोत्तमाः ।<br>
चर्ममांसदधिक्षीर दुन्दभिध्वनयश्शुभाः ॥ ७।३५ ॥<br>
(अशुभनिमित्तानि)<br>
अशोभनांस्तथावक्ष्येशपमाना यथायति ।<br>
विकीर्णकेशाविप्रैक्यघृततैलाक्तदर्शनम् ॥ ७।३६ ॥<br>
रिक्तकुम्भनिरोधोक्ति तैलभाजनदर्शनम् ।<br>
प्रयाणकाले नष्टास्तु विपरीतफलप्रदाः ॥ ७।३७ ॥<br>
शुभे प्रयाणं कर्तव्यं स्थित्वा शोभनलक्षणम् ।<br>
शिलां प्राप्य शुभेस्थाने वास्तुहोमं समाचरेत् ॥ ७।३८ ॥<br>
वैष्णवं पौरुषं सूक्तं श्रीभूसूक्तं तथैव च ।<br>
परिषेकं ततःकृत्वा कलशान् पञ्च सुन्यसेत् ॥ ७।३९ ॥<br>
मृद्गन्धाक्षतजप्यांश्च सर्वौषध्युदकन्तथा ।<br>
संस्थाप्याभ्यर्च्य पाद्याद्यै न्तत्तद्देवां त्समर्चयेत् ॥ ७।४० ॥<br>
अभिषिञ्चेच्छिलां सूत्रे? मुहूर्तेकरणान्विते ।<br>
अतोदेवादिमन्त्रेण शिलां छित्वाविचक्षणः ॥ ७।४१ ॥<br>
अधोभागं मुखं तत्र शिर ऊर्ध्व प्रकल्पयेत् ।<br>
पूर्वतश्चोत्तरे वाथ शिरोभागं प्रकल्पयेत् ॥ ७।४२ ॥<br>
मुखं पृष्ठं तथापादं पार्श्वं चैव शिरस्तथा ।<br>
लाञ्छयित्वा विधानेन ततस्तक्षण माचरेत् ॥ ७।४३ ॥<br>
बाला च युवती वृद्धाज्ञातव्या लक्षणान्विता ।<br>
स्निग्धा मृद्वी नता चैव बाला क्षीरस्वरातथा ॥ ७।४४ ॥<br>
सुस्वरा का न्तिसंयुक्ता युवती सा शिला स्मृता ।<br>
असिता झर्घरा रूक्षा वृद्धा या निस्स्वराशिला ॥ ७।४५ ॥<br>
बाला क्षयप्रदा प्रोक्ता युवती सुसमृद्धिदा ।<br>
कार्यनाशकरी वृद्धा ग्राह्या ज्ञात्वाशिलास्तथा ॥ ७।४६ ॥<br>
मूर्धनस्तक्षणङ्कृत्वा शिलादोषान्न्तु लक्षयेत् ।<br>
शिलां प्रलिप्यक्षीरेण सर्पिषा सीसगैरिकैः ॥ ७।४७ ॥<br>
एकरात्रोषितशिलां सम्प्रक्षाल्याम्भसाततः ।<br>
शिलादोषं परीक्ष्यैव कर्तव्यं विधिचोदितम् ॥ ७।४८ ॥<br>
रेखाबिन्दुः कलङ्कश्च शिलादोषाः प्रकीर्तिताः ।<br>
मण्डलं तु भवेत्तत्र यत्र गर्भं विनिर्दिशेत् ॥ ७।४९ ॥<br>
सिते तु मण्डले सर्पोरक्तेतु कृकलासकम् ।<br>
पीते तु मण्डले गोधा मञ्जिष्ठे दर्दुरो भवेत् ॥ ७।५० ॥<br>
कपिले मूषिका प्रोक्तासितवर्णे तु वृश्चिकः ।<br>
श्वेतरक्तविमिश्रेतु वृश्चिकश्श्वेतरक्तके ॥ ७।५१ ॥<br>
रक्तमिश्रेतु मण्डूको मण्डलोभवेत् ।<br>
सिन्दूरवर्णे खद्योतः कपोते गृहगौलिका ॥ ७।५२ ॥<br>
गुडवर्णेतु पाषाणं निस्स्वशोभे जलं भवेत् ।<br>
वर्जयेद्गर्भ संयुक्तां विमलैर् अञ्चिन्तां तथा ॥ ७।५३ ॥<br>
विमलं हेमकांस्याख्यं लोहाख्यं चत्रिदा स्मृतम् ।<br>
परीक्ष्यैवं प्रकर्तव्यमेव मेव प्रमाणतः ॥ ७।५४ ॥<br>
प्रासादगर्भमानं वा हस्तमानमथापि वा ।<br>
प्रत्येकं त्रित्रिभेदं स्याद्द्वारमानं प्रवक्ष्यते ॥ ७।५५ ॥<br>
द्वारादध्यर्धकं चैव द्वारात्पादाधिकं तथा ।<br>
मध्यमं च कनीयस्स्याद्द्वारमेवं विधीयते ॥ ७।५६ ॥<br>
अधमोत्तमयोर्मध्ये त्वष्टधा कारयेद्बुधः ।<br>
कनीयस्त्रीणि विज्ञेयं त्रीणि मध्यमकं तथा ॥ ७।५७ ॥<br>
त्रीणि चोत्तमकं विद्यादुत्सेधं नवथा भवेत् ।<br>
स्तम्भादध्यर्धकं तुङ्गमुत्तमं तु विशेषुः ॥ ७।५८ ॥<br>
उत्तमाधमयोर्मध्ये द्वारमानेन योजयेत् ।<br>
गर्भगेहसमं मध्यं त्रिपादं चाधमं भवेत् ॥ ७।५९ ॥<br>
पादाधिकं तु विज्ञेयं श्रेष्ठमेवं विधीयते ।<br>
(उत्तमाधमयोर्मध्ये द्वारमानेन योजयेत्) ।<br>
हस्तमानं तधावक्ष्ये नवहस्तं तधोत्तमम् ॥ ७।६० ॥<br>
षडङ्गुलैस्सहान्यान्तु सार्धद्विहस्तकावधि ।<br>
एवमुत्सेधमानन्तु स्थावरस्य प्रशस्यते ॥ ७।६१ ॥<br>
जङ्गमानां भवेन्नाम मूलबेरवशात्तथा ।<br>
बिम्बोदयं चतुर्विंशद्भागानष्टांशकं तथा ॥ ७।६२ ॥<br>
बिम्बोदयं चतुर्विंशद्भागानष्टांशकं तथा ।<br>
वेदांशं तु भवेदुच्चं जङ्गमस्य प्रकीर्तितम् ॥ ७।६३ ॥<br>
मानाङ्गुलेन सप्तादि द्विद्व्यङ्गुलविधानतः ।<br>
पञ्चाशत्सवनाङ्गुल्या विधिस्सर्वोविधीयते ॥ ७।६४ ॥<br>
मूलबेराङ्गुलान्मानमारभ्यैकादशाङ्गुलम् ।<br>
द्विद्व्यङ्गुलविवृद्ध्यातु सषष्टित्षङ्गुलम्? भवेत् ॥ ७।६५ ॥<br>
प्रत्येकं तु त्रिभेदं स्यादुत्तमाधममध्यतः ।<br>
उत्कृष्टं नवतुङ्गं स्यान्मध्यमं नवतुङ्गकम् ॥ ७।६६ ॥<br>
निकृष्टं तु तथा प्रोक्तं सप्तविंशतितुङ्गकम् ।<br>
एतैरुत्तममानं स्यास्मध्यमं च तथैव हि ॥ ७।६७ ॥<br>
कर्मार्चोत्सवस्नानाच्च योज्यं स्यादन्यधा नतु ।<br>
अधमैस्तु भवेद्यत्र बलिबेरं विधीयते ॥ ७।६८ ॥<br>
मात्राङ्गुलेन यन्मारं गृहार्चाणां तु नान्यथा ॥ ७।६९ ॥</p>
<p>इति श्रीवैखानसे भगवच्छास्त्रे<br>
भृगुप्रोक्तायां संहितायां प्रकीर्णाधिकारे<br>
सप्तमो ऽध्यायः।</p>
<hr>
<p>अथाष्टमो ऽध्यायः।</p>
<p>अथाष्टमो ऽध्यायः।<br>
पीठमानम्<br>
अथ पीठोदयं पश्चात्थ्सानकस्य विशेषतः ।<br>
भुवङ्गस्य समं वाथ अध्यर्थं त्रिगुणं तु वा ॥ ८।१ ॥<br>
परितः पावयोरस्य नीत्वावै भागमङ्गुलम् ।<br>
ध्रुवार्चायामशेषेण षण्मानसहितं शुभम् ॥ ८।२ ॥<br>
वक्ष्यामि देव्योर्मानं तत्कण्ठान्तं नासिकान्तकम् ।<br>
हन्वस्तं बाहुसीमान्तं नाभ्यन्तं वाध कारयेत् ॥ ८।३ ॥<br>
चतुर्धैकांशकं वापि तृतीयैकांशकं तु वा ।<br>
ध्रुवार्चायां विशेषेण पीठमेवं प्रकल्पयेत् ॥ ८।४ ॥<br>
चतुरश्रं सुवृत्तं वा दलैष्षोडशभिर्युतम् ।<br>
स्थानकं चासनं वापि यानकं वा समाचरेत् ॥ ८।५ ॥<br>
गर्भागारत्रिभागैकं चतुरश्रं त्रिमेखलम् ।<br>
तस्योर्ध्ववेदिविस्तारं चतुरङ्गुलमेव हि ॥ ८।६ ॥<br>
उत्सेधं तस्य चार्धन्तुपरितश्चतुरङ्गुलम् ।<br>
विस्तारोत्सेधमानन्तु मध्येनिम्नं षडङ्गुलम् ॥ ८।७ ॥<br>
उदीच्यान्तु प्रतीच्यान्तु वारिमार्गन्तु कारयेत् ।<br>
प्राङ्मुखोदङ्मुखं सूत्रं दश सप्त समर्चयेत् ॥ ८।८ ॥<br>
मध्ये कलापदं ब्राह्मं परितो दैविकं तथा ।<br>
वैदाथिकाशीतिपदं मानुषं च तथैव च ॥ ८।९ ॥<br>
पदं स्यात् षण्नवतिकं षष्टिःपैशाचिकं भवेत् ।<br>
अर्चास्थानं तु ब्रह्मांशं त्रिधा कृत्य च दैविकम् ॥ ८।१० ॥<br>
तथैव पश्चिमे भागे मध्ये वा स्थानकाय च ।<br>
असनं वापि च तधा देवमानुषमध्यमे ॥ ८।११ ॥<br>
शयानं मानुषे पीठे स्थापयित्वा विशेषतः ।<br>
ध्रुवार्चने विशेषेण नागसूत्रान् समर्प्य च ॥ ८।१२ ॥<br>
कोष्टमेकान पञ्चाशद्भवति ब्राह्ममन्दिरम् ।<br>
दैविकं चाष्टभागन्तु मानुषं चार्त्विजं पदम् ॥ ८।१३ ॥<br>
शेषं पैशाचमेवं स्याच्छान्तिपौष्टिकदैविकम् ।<br>
ब्रह्मस्थाने विशेषण स्थापयेद्योगवीरकौ ॥ ८।१४ ॥<br>
भोगमेव ध्रुवार्चायां देवमानुषमध्यमे ।<br>
वीरकं स्थापयेद्विद्वान् पैशाचे क्रमशस्सुधीः ॥ ८।१५ ॥<br>
ग्राममध्ये ध्रुवार्चायां स्थापयेद् भोगमेव तु ।<br>
योगपीठे ध्रुवार्चा चेत्तद्ग्रामस्य विपद्भवेत् ॥ ८।१६ ॥<br>
अन्येषां तु ध्रुवार्चायां भोगं वा योगमेव वा ।<br>
आलयोद्दक्षिणे वापि वूर्वे वापि प्रपां तथा ॥ ८।१७ ॥<br>
वेदिं तन्मध्यमे कुर्याद्बिम्बाध्यर्धप्रमाणतः ।<br>
सभ्याग्निकुण्डं तत्प्राच्यां स्नानवेदिं तथोत्तरे ॥ ८।१८ ॥<br>
भूमियज्ञं च कृत्वातु पर्यग्नि प्रोक्षणं चरेत् ।<br>
कलशैस्सप्तभिस्स्नाप्य वेद्यामारोपयेत्तथा ॥ ८।१९ ॥<br>
आच्छाद्य नववस्त्रेण कौतुकं बर्धयेत्तथा ।<br>
प्राक्षीरश्शाययेत्तत्र श्रीभूम्योरुभयोरपि ॥ ८।२० ॥<br>
महाकायकृते बेरे प्रोक्षयेत्पञ्चगव्यकैः ।<br>
अन्यत्सर्वक्रियां कृत्वाहौत्रशंसनमाचरेत् ॥ ८।२१ ॥<br>
आदिमूर्त्यादि सर्वास्तमावाहनमथाचरेत् ।<br>
अवाहनक्रमेणैव निरुप्याज्याहुतीर्यतेत् ॥ ८।२२ ॥<br>
वैष्णवं पौरुषं सूक्तं विष्णुसूक्तं तथैव च ।<br>
श्रीभूसूक्तं ततो हुत्वा ब्राह्मं रौद्रन्तथैवच ॥ ८।२३ ॥<br>
नृत्तैर्गेयैश्च वाद्यैश्च रात्रिशेषं विनीय च ।<br>
स्नात्वा प्रभाते त्वाचार्यो देवमुत्थाप्य चादरात् ॥ ८।२४ ॥<br>
गर्भागारं प्रविश्यैव स्थापिते विहिते ऽपि वा ।<br>
न्यस्य पीठन्तु तन्मध्ये रत्नादीन्विन्यसेत्तदा ॥ ८।२५ ॥<br>
ध्रुवसूक्तेन संस्थाप्य अतो देवादिमुच्चरन् ।<br>
तत्तन्मन्त्रेण देव्यादीन् स्थापयेद्विहिते पदे ॥ ८।२६ ॥<br>
विधिना चाष्टबन्धन्तु संयोज्यैव तु पूरयेत् ।<br>
अन्तहोमं ततो हुत्वा दद्यादाचार्यदक्षिणाम् ॥ ८।२७ ॥<br>
शिल्बिनं च समाहूय शर्करां लेपयेत्क्रमात् ।<br>
शिलाप्रतिष्ठा चैवं स्याद्दारुसङ्ग्रहणं ततः ॥ ८।२८ ॥<br>
दारुसङ्ग्रहणम् चन्दनं खदिरं तालमसनं ।<br>
रक्तचन्दनम्<br>
राजानं चिरिबिल्वञ्च अशोकं स्तिमितं तथा ॥ ८।२९ ॥<br>
खादिरं धन्विनं चैवशिरीषं पद्मकं तथा ।<br>
इत्येवमादयो वृक्षा गृह्यन्ते बेरकर्मणि ॥ ८।३० ॥<br>
चण्डालस्थानपार्श्वे तु दुष्टप्राणिनिषेविते ।<br>
मातृस्थानसमुद्बूते? श्मशाने देवमन्दिरे ॥ ८।३१ ॥<br>
कूपवापीतटाकान्ते मुनिवासे सहालये ।<br>
योगस्थानपदे धर्मशालायां मार्गमध्यमे ॥ ८।३२ ॥<br>
प्रेतभूतालये चोरसत्त्वानां च निषेविते ।<br>
प्रस्थानशलभस्थाने कल्पास्धिनिलये ऽपि च? ॥ ८।३३ ॥<br>
सौष्टाभूतसमुद्भूतदेशे? रौणिक देशके ।<br>
एवं स्थाने समुद्भूतं न गृह्णन्ति द्रुमं ततः ॥ ८।३४ ॥<br>
पादानपावनं तर्धि मशनेर्यातिपीडनम् ।<br>
असाक्षिकं सर्पनिलयं बहुवल्मीक संयुतम् ॥ ८।३५ ॥<br>
सुजनं तरुणं रूक्षं बहुपक्षसमाकुलम् ।<br>
अस्थिरं बहुचक्रं च सुशाखं चैकशाखिनम् ॥ ८।३६ ॥<br>
कर्मान्तरगृहितं च कर्मान्तरप्रयोजनम् ।<br>
एवमीदृग्विधं वृक्षं वर्जयेद्बेरकर्मणि ॥ ८।३७ ॥<br>
आमूलाग्रं समं वृत्तमृजुं चैव प्रदक्षिणम् ।<br>
विस्तारयामसम्पन्नं शुभायैव समायुतम् ॥ ८।३८ ॥<br>
सुमध्यवयसोपेतं कालपुष्पफलप्रदम् ।<br>
ईदृग्विधं महावृक्षं शूलार्थं परिगृह्णते ॥ ८।३९ ॥<br>
एवं लक्षण सम्पन्नं द्रुमं गत्वा प्रसन्नधीः ।<br>
तन्मूले गोमयेनापि लेपयेच्चतुरश्रकम् ॥ ८।४० ॥<br>
दिव्यलक्षणसंयुक्तं द्रुमं कृत्वा प्रदक्षिणम् ।<br>
&ldquo;वनराजेभ्यऽ इत्युक्त्वापायसं च बलिं ददेत् ॥ ८।४१ ॥<br>
परशं च समादाय सेचयेत्पञ्चगव्यकैः ।<br>
मूलमन्त्रं जपित्वा तु ध्मायेद्विष्णुं परात्परम् ॥ ८।४२ ॥<br>
परशुञ्च समादाय भेदयेत्तु विचक्षणः ।<br>
पयः परिस्रवे तत्र शुभमेवं विधीयते ॥ ८।४३ ॥<br>
शोणितप्रस्रवे तत्र निर्दशेदशुभं पुनः ।<br>
पूर्वं तुपतनं शस्तमाग्नेय्यां तु भयावहम् ॥ ८।४४ ॥<br>
याम्यायां मरणं विन्द्यान्नैरृत्यां व्याधिमादिशेत् ।<br>
पश्मिमेतु जनानां तु क्षुत्पिपासाविवर्धनं ॥ ८।४५ ॥<br>
वायव्ये च भवेल्लाभ उत्तरे धनधान्यकं ।<br>
ऐशान्यां शान्तिकं तत्र सर्ववृद्धिकरं नृणाम् ॥ ८।४६ ॥<br>
तद्वृक्षपतने कालेकोशस्सर्वोमृदुर्भवेत् ।<br>
सिहव्याघ्रगजादीनां सर्वसम्पत्करं भवेत् ॥ ८।४७ ॥<br>
वृक्षाग्रं भेवयित्वा तु त्वचं सम्यग्व्यपोह्य च ।<br>
प्रक्षाल्यवारिणा श्वेतचन्दनेनानुलेपयेत् ॥ ८।४८ ॥<br>
श्वेतवस्त्रेण सन्देष्ट्य जयमङ्गलघोषणैः ।<br>
रथेवा शकटे वाथस्कन्थे वा क्षिप्य वेशयेत् ॥ ८।४९ ॥<br>
ग्रामं प्रदक्षिणङ्कृत्या स्वस्तिसूक्तं समुच्चरन् ।<br>
शिष्टच्छायेसमे देशेतालुकोपरिशाययेत् ॥ ८।५० ॥<br>
हेमरूप्यकृतं शूलं सर्वसम्पत्समृद्धिदम् ।<br>
लोहैरन्यैर्नकर्तव्य मभिचारस्य कारणम् ॥ ८।५१ ॥<br>
विष्णुशूलं तु केशानां श्रेष्ठं पट्टिकमेव च ।<br>
ध्येयं मेढ्रादयश्बोर्ध्वं समं भागस्य यत्त्रयम् ॥ ८।५२ ॥<br>
ऊरुकेशान्तपर्यन्तं तस्यार्थं च तकं मुखम् ।<br>
सरन्ध्रयवकं चोर्ध्वे मानशूलं शिरोधरम् ॥ ८।५३ ॥<br>
हिक्कायां षड्यवं पञ्चाङ्गुलं नाभ्यन्तकं मतम् ।<br>
त्रयोदशाङ्गुलयवं ततो मेढ्रन्तु नाभ्यधः ॥ ८।५४ ॥<br>
योनेर्नाभेस्तुर्यादश्रं ब्राह्ममष्टौमतं ततः ।<br>
हिक्कास्तं वैष्णवं भागं ततो वृत्तं शिवांशकम् ॥ ८।५५ ॥<br>
उष्णीषं मातृकं शूलं स्थानादीनां सनातनम् ।<br>
स्थानासनशयानानां चतुरश्राष्टवर्तुलम् ॥ ८।५६ ॥<br>
यथाक्रमेण युञ्जीयादेवं वा पूर्वमुक्तवत् ।<br>
सर्वेषां देवतानां च सामान्यं च तुरश्रकम् ॥ ८।५७ ॥<br>
चतुर्मात्रार्धविस्तारं शूलमूलविशालकम् ।<br>
अग्रतारं चतुर्मात्रमष्टांशोनमथापि वा ॥ ८।५८ ॥<br>
द्वात्रिंशदङ्गुलायामं वक्षोदण्डस्य चोच्यते ।<br>
तर्म? विस्तृतयोर्बाह्ये मातृसूत्रसमोर्धयोः ॥ ८।५९ ॥<br>
वक्षोदण्डायतं स्वेन मुखेन द्विगुणं मतम् ।<br>
उक्त्वासमन्तु बाह्यग्रेतत्सप्तांशविहीनकम् ॥ ८।६० ॥<br>
तारं सप्ताङ्गुलं तेषां येन सार्थं त्रिमात्रकम् ।<br>
षोढशाष्ट चतुर्मात्रायामतारसमन्वितम् ॥ ८।६१ ॥<br>
कटिदण्डं भवेत्तस्य पार्श्वमध्यमनिम्नकम् ।<br>
कृत्वैव निम्नकं वक्षोदण्डमध्ये प्रकल्पयेत् ॥ ८।६२ ॥<br>
शेषयोर्वंशदण्डे तु नाभ्यन्तं निम्नमध्यकम् ।<br>
दक्षिणे मूलमध्ये तु अग्रं कुर्याद्द्वयोरपि ॥ ८।६३ ॥<br>
वक्षोदण्डस्यमूलाग्रे शिखा सूदस्रदायतम् ।<br>
कालाङ्गुलकलातारं कलार्धविपुलं मतम् ॥ ८।६४ ॥<br>
एवं चतुर्भुजं कृत्वाद्विभुजे द्विशिखं तथा ।<br>
चतस्रश्शिबिका स्तस्मात्तस्या मेवाष्टबाहुके ॥ ८।६५ ॥<br>
यावन्तो बाहवस्तस्मिं स्तावत्यश्च शिखा मताः ।<br>
अध्यर्धाङ्गुलविस्तारं शिखायामं तदेव हि ॥ ८।६६ ॥<br>
कटिदण्डं शिखायामं तारे द्वित्षङ्गुले क्रमात् ।<br>
विन?द्विमात्रमेव स्याद्द्विशिखं कटिदण्डकम् ॥ ८।६७ ॥<br>
श्रोणिभागादधस्तेन शेषयेद्वंशदण्डकम् ।<br>
ऊरुदण्डालयं सप्तविंशदङ्गुलमुच्यते ॥ ८।६८ ॥<br>
जानुभागं ततो जङ्घा प्यूर्ध्वदण्डसमायता ।<br>
पादभागाभवे दूरुर्जङ्घयोर्झानुमानकम् ॥ ८।६९ ॥<br>
आरोप्य मानयेज्जानुदण्डस्यासम्भवादपि ।<br>
पाददण्डे समारोप्य मानयेत्तलतुङ्गकम् ॥ ८।७० ॥<br>
ऊरुदण्डविशालं स्यान्मूलेभागं तदश्रके ।<br>
कलाङ्गुलं तदेकं स्याज्जङ्घामूलविशालकम् ॥ ८।७१ ॥<br>
कलाविशालं जङ्घाग्रं कलायामं दशाङ्गुलम् ।<br>
त्रिमात्रकलमूलस्य तारमग्रे ऽधिकाङ्गुलम् ॥ ८।७२ ॥<br>
सप्तविंशति वाग्रोषं दण्डदीर्घं ततः कला ।<br>
कोर्परस्स्यात्प्रकोष्ठस्य दीर्घं दशकलाङ्गुलम् ॥ ८।७३ ॥<br>
प्रकोष्ठबाह्वैरारोप्य कोर्परं जानुवद्भवेत् ।<br>
त्षङ्गुलं द्व्यङ्गुलं बाहुदण्डमूलाग्रविस्तरम् ॥ ८।७४ ॥<br>
प्रकोष्ठं दण्डमूलस्य विशालं चद्विमात्रकम् ।<br>
अध्यर्धाङ्गुलमग्रस्य विशालं लक्षणान्वितम् ॥ ८।७५ ॥<br>
वक्षोदण्डशिखामध्ये बाहुमूलगते शिखे ।<br>
बाहुमूलगताभ्यां तु वक्षोदण्डशिखागताम् ॥ ८।७६ ॥<br>
शेषयेदग्रभागेभ्यः कोर्परे शेषयेत्ततः ।<br>
प्रकोष्ठमूलगाभ्यां तु वक्षोदण्डशिखागताम् ॥ ८।७७ ॥<br>
कटिदण्डोरुदण्डाभ्यां तच्छेषं बाहुदण्डवत् ।<br>
जानुकोर्परमुद्दिष्टं तस्यतु द्विशिखेमतम् ॥ ८।७८ ॥<br>
शेषयेन्नलकानान्तु प्रकोष्ठे तु भवेद्बुधाः ।<br>
प्रसारितानां पादानां जानुसन्धौतु गृह्यताम् ॥ ८।७९ ॥<br>
तथैव विसृजानां च बुधानां कोर्परं मतम् ।<br>
स्थानादीनां क्रमास्छूलसङ्घातं वक्ष्यते ऽपि च ॥ ८।८० ॥<br>
वंशदण्डं तथा वक्ष्ये दण्डं च कटिदण्डकम् ।<br>
जानुदण्डद्वयं चैव पाददण्डद्वयं तथा ॥ ८।८१ ॥<br>
बाहुदण्डाश्च चत्वार श्चत्वारश्च प्रकोष्ठकाः ।<br>
तथा चरणदण्डौ द्वौ दण्डास्सप्त दश स्मृताः ॥ ८।८२ ॥<br>
कटिदण्डार्धमारभ्य यावदासीनरपि ।<br>
तारस्स्यात्पृष्ठफलका तारमूरौ च बन्धयेत् ॥ ८।८३ ॥<br>
कटिदण्डादधस्ताच्च वक्षोदण्डधरस् तथा ।<br>
योजयेदुपयानीलम्? पृष्ठतो वृत्तमेव वा ॥ ८।८४ ॥<br>
वंशदण्डं तथा तेन क्लेशयेद्विशिखेन तु ।<br>
शिखाग्रसुषीरे कीलं लोहं वा स्कामथापि वा ॥ ८।८५ ॥<br>
दार्ढ्यार्थं योजयेच्छूलं स्थितं वै शूलकर्मणि ।<br>
अन्यत्कीलं तु सुषिरं कर्तव्यं कथञ्चन ॥ ८।८६ ॥<br>
एवं स्थानस्य सम्प्रोक्तमासनस्य प्रवक्ष्यते ।<br>
मेढ्रमूलादधोमूलं नाहमष्टाङ्गुलं भवेत् ॥ ८।८७ ॥<br>
भागमासनमानस्य भागं श्वभ्रप्रवेशनम् ।<br>
मेढ्रसूत्रसमे सम्यक् शेषयेत्कटिदण्डकम् ॥ ८।८८ ॥<br>
कटिदण्डशिखाह्यूरु दण्डमूलशिखानि च ।<br>
आसने शयने चैव जानुसन्धिः प्रशस्यते ॥ ८।८९ ॥<br>
एकोनविंशतिश्शूलदण्डानां तु समाकृतिः ।<br>
नेष्यते कोर्परे सन्धिशयने दण्डहस्तके ॥ ८।९० ॥<br>
तस्मादथ दश प्रोक्ता शूलसङ्ख्या चतुर्भुजे ।<br>
पञ्चान्ये द्विभुजे दण्ड दण्डा हस्ते चतुर्दश ॥ ८।९१ ॥<br>
दक्षिणे वक्षोदण्डस्यायतमेकादशाङ्गुलम् ।<br>
शिखा पूर्ववदुद्दिष्टा बाहुमूलशिखान्विता ॥ ८।९२ ॥<br>
तयोरुपरि चाभोगं छाययेच्छास्त्रवित्तमः ।<br>
कटीडण्डद्वयादन्यत् स्थानस्योक्तवदाचरेत् ॥ ८।९३ ॥<br>
उक्तं हि शयने याने वक्ष्यतेथ त्रिविक्रमम् ।<br>
उद्दण्डस्योरुदण्डस्य शिखा भागायते स्मृते ॥ ८।९४ ॥<br>
तावत्यः कटिदण्डस्य शिखायास्सम्यगन्वये ।<br>
तदायतं तु कार्यार्थं तलदण्डं तु तद्द्वितम् ॥ ८।९५ ॥<br>
स्थिताङ्घ्रिस्थ्सितिमान् प्रोक्तश्शेषं चेदं शयानवत् ।<br>
एवमष्टभुजोपेतं चतुर्भुजसमन्विते ॥ ८।९६ ॥<br>
शूलसङ्ख्यानुरूपेण योजयेत्तु विचक्षणः ।<br>
शूलं चक्रतनौ वक्रमवक्रे वक्रतां नयेत् ॥ ८।९७ ॥<br>
स्त्रीणां शूलविभागन्तु लक्ष्म्यादीनां प्रवक्ष्यते ।<br>
नासामानविभागं च शूलदण्डायतं मतम् ॥ ८।९८ ॥<br>
भागतारं भवेद्वंशं दण्डं तच्चतुरश्रकम् ।<br>
यदुक्तं बाहुपर्यन्तं तारं तस्माद्द्विपार्श्वयोः ॥ ८।९९ ॥<br>
बाहुमूलविशालार्धं त्यक्त्वा यावत्तदन्तरम् ।<br>
तावत्तु परमं वक्षोदण्डस्यायाममुच्यते ॥ ८।१०० ॥<br>
कच्छांशोनं कराकारं कटिदण्डायतं मतम् ।<br>
ऊरुतारं तु तुर्यांशा दूरुदण्डविशालकम् ॥ ८।१०१ ॥<br>
जङ्घादण्डं<br>
त्रिभागैकं तावश्चे?दष्टांशदण्डकम् ।<br>
मूलमेव मतं चैषामग्रमष्टांशहीनकम् ॥ ८।१०२ ॥<br>
पार्श्वदण्डं न योक्तव्यं स्त्रीणां शूले कथं चन ।<br>
पुरुषाणां प्रयोक्तव्य मध्यर्धाङ्गुलिविस्तरम् ॥ ८।१०३ ॥<br>
सर्वेषामसि तालानां शूलमेवं विदुर्बुधाः ।<br>
भुवङ्गस्य समं प्रोक्तं स्थानके पीठकोन्नतम् ॥ ८।१०४ ॥<br>
भुवङ्गोपरितालं स्याद्ध्रुवपीठस्य चोन्नतिः ।<br>
ध्रुवबेरस्य पादस्य प्रतिदिक्चतुरङ्गुलम् ॥ ८।१०५ ॥<br>
विस्तारमूर्ध्ववेद्यान्तु पद्मपत्रदलैर् युतम् ।<br>
मण्डलं चतुरश्रं वा पीठं कुर्यात्तदर्हकम् ॥ ८।१०६ ॥<br>
दैविकं तु त्रिधा कृत्वा द्विभागं पुरतस्त्यजेत् ।<br>
अपरे स्थानकं स्थाप्य मध्यभागे ऽथ वा पुलः ॥ ८।१०७ ॥<br>
देवमानुषयार्मध्ये वाऽसनं सम्प्रकल्पयेत् ।<br>
किं चिद्दैविकसंयुक्ते मानुषे शयनं स्मृतम् ॥ ८।१०८ ॥<br>
एवं सम्यग्विदित्वैव मासने च प्रवक्ष्यते ।<br>
ध्रुवबेरं तथा कृत्वा चोर्ध्वं सिंहासनोच्छ्रयम् ॥ ८।१०९ ॥<br>
तदर्हविस्तृतं प्रोक्त मुपधानेन संयुतम् ।<br>
पादाश्रयेण पीठेन पद्माकारौ? च संयुतम् ॥ ८।११० ॥<br>
यथासैन्दर्यकं कृत्वा शेषं युक्त्या समाचरेत् ।<br>
बेरायामं चतुर्भागं शयनोच्छ्रायमुच्यते ॥ ८।१११ ॥<br>
तत्तुरीयांशकोत्सेधं शिरोभागे विशेषतः ।<br>
पादयोरुभयोश्चैव समं तत्रैव मूह्य च ॥ ८।११२ ॥<br>
शेषभोगं त्रिरावेष्ट्य पञ्चवर्णसमायुतम् ।<br>
अधःपुच्छं शिरश्चोर्ध्वं सर्पदेहे तु वेष्टिते ॥ ८।११३ ॥<br>
तदुत्सङ्गगतं देवं शयानं सम्प्रचक्षते ।<br>
फणानां पञ्चकं कुर्याद्विषवेगसमन्वितम् ॥ ८।११४ ॥<br>
एवमेव प्रकुर्वीत स्थानासनशयानकान् ।<br>
पीठं कृत्वा प्रयत्नेन स्थापनारम्भमाचरेत् ॥ ८।११५ ॥<br>
अङ्कुरानर्पयित्वैव यागशालां प्रकल्पयेत् ।<br>
शिलास्थापनसार्गेण सर्वं कृत्वाप्रयत्नतः ॥ ८।११६ ॥<br>
अथाचार्यःप्रभाते तु स्नात्वा नित्यं समाप्य च ।<br>
यजमानसमायुक्तो गर्भगेहं प्रविश्य च ॥ ८।११७ ॥<br>
स्थानासनशयानानां पदमुक्तं विचार्य च ।<br>
पीठं तदर्हकं कुर्याद्युक्तेनैव विधानतः ॥ ८।११८ ॥<br>
प्रतिष्ठोक्तक्रमेणैव रत्नन्यासं समाचरेत् ।<br>
आचार्यस्थापकादीनामृत्विजां दक्षिणां ददेत् ॥ ८।११९ ॥<br>
शूले सार्थं समादाय गायत्रीं वैष्णवं जपन् ।<br>
स्थापयेद्देवदेवस्य शूलं देव्योस्ततःक्रमात् ॥ ८।१२० ॥<br>
आधारदण्डयोः पश्चाच्छिष्टदण्डान्नियोजयेत् ।<br>
पुण्याहं वाचयित्वातु सभ्यमग्निं विसृज्य च ॥ ८।१२१ ॥<br>
ततश्शिल्पिनमाहूय शास्त्रीयं प्रियदर्शनम्? ।<br>
वस्त्रैराभरणैश्चापि पूजयित्वान्ववेक्ष्य च ॥ ८।१२२ ॥<br>
रज्जुबन्धादिकं कर्म बेरोक्तं तत्र कारयेत् ।<br>
अत्रानुक्तं ततः कुर्याच्छिल्पशास्त्रोक्तमार्गतः ॥ ८।१२३ ॥<br>
इति श्रीवैखानसे भगवच्छास्त्रे भृसुप्रोक्तायां<br>
संहितायां प्रकीर्णाधिकारे ऽष्टमो ऽध्यायः।</p>
<hr>
<p>अथ नवमो ऽध्यायः।</p>
<p>अथ नवमो ऽध्यायः।<br>
रज्जुबन्धनम्<br>
अथातस् सम्प्रवक्ष्यामि रज्जुबन्धविधिं क्रमात् ।<br>
यथोक्तं च मृदस्सर्वास्समाहृत्य विधानतः ॥ ९।१ ॥<br>
सम्पिष्य शोधयित्वैव यथोक्तं सर्व मौषधम् ।<br>
चूर्णानि च यथोक्तानि कषायाणि विधानतः ॥ ९।२ ॥<br>
योजयित्वा यथाभागं गव्यैरपि इहैवच ।<br>
निर्यासेन कपिद्धस्य युक्तं नादेयवारिणा ॥ ९।३ ॥<br>
पेषयित्वा मृदा सम्यक्सम्पिष्य च विधानतः ।<br>
साधयित्वाथ वा वामं सार्धंवापि निधाय च ॥ ९।४ ॥<br>
नालिकेरस्य सारेण त्रिवृतां रज्जुमाहरेत् ।<br>
सरज्जुं बन्धयेच् छूलं यथातत्सुदृढं तथा ॥ ९।५ ॥<br>
बन्धयित्वाष्टबन्धं च शूलमालिप्य सर्वशः ।<br>
मृदं च तां समादाय शूल मालोपयेत्तथा ॥ ९।६ ॥<br>
शूलोपरि प्रमाणं यच्चतुर्भागं विभज्यच ।<br>
तत्त्रिभागं मृदाकुर्या द्रज्जुबन्धसमायुतम् ॥ ९।७ ॥<br>
घटशर्करया वस्त्रमौक्तिकैर् वर्णकैर् युतम् ।<br>
पूरये दन्यभागं च तत्प्रमाणविधानतः ॥ ९।८ ॥<br>
शर्करां च समालिप्य पटं संयोज्य पूर्ववत् ।<br>
मौक्तिकाकृति मालिप्य भूषणानि प्रकल्प्यच ॥ ९।९ ॥<br>
यथोक्तेन विधानेन वर्णानपि सुयोजयेत् ।<br>
मृण्मयं ध्रवबेरं चेत्कारये देवमैव तत् ॥ ९।१० ॥<br>
अर्धचित्रं न कुर्वीत ध्रुवबेरं तु मृण्मयम् ।<br>
शूलार्धं तु द्वयं कुर्यात्ताम्रनालसमायुतम् ॥ ९।११ ॥<br>
खादिरं ताम्रदण्डं वाभित्तिस्थं सुदृढं चरेत् ।<br>
छिद्रं कृत्वातदाधारे शूलं यन्त्रेण योजयेत् ॥ ९।१२ ॥<br>
दृढं तद्योजयित्वैव बेरपृष्ठस्य मध्यमे ।<br>
तत्पृष्ठेस्कन्धमध्ये च तदाधारेण योजयेत् ॥ ९।१३ ॥<br>
शूले छिद्रं नकर्तव्यं कुर्याच्छेत्स विनश्यति ।<br>
ताम्रेण ध्रुवबेरं चेन्मधूच्छिष्टविधानतः ॥ ९।१४ ॥<br>
मृण्मयं द्विविधं प्रोक्त मपक्वं पक्वमित्यपि ।<br>
पूर्वोक्तं मृण्मयं यत्तदपक्व मभिधीयते ॥ ९।१५ ॥<br>
मृदाकृत्वाग्विनादग्धं यत्तत्पक्वमितीरितम् ।<br>
अपक्वं मृण्मये विष्णोः कारयेत्तु विधानतः ॥ ९।१६ ॥<br>
यदि पक्वं तु कुर्याच्छेत्तद्विनाशकं भवेत् ।<br>
योगादिस्थानानि<br>
स्थानं चतुर्विधं विन्द्याद्योगं भोगं तथैव च ॥ ९।१७ ॥<br>
सृष्टिः संहार इत्येषां स्थानभेदः प्रवक्ष्यते ।<br>
सर्वतो भद्रकं नन्द्यावर्तकं श्रीप्रतिष्ठितम् ॥ ९।१८ ॥<br>
स्वस्तिकं पर्वताकारं वृत्तभेदं तथैवच ।<br>
प्रलीनक मथोद्योगं पद्मञ्चैव चतुर्मुखम् ॥ ९।१९ ॥<br>
ब्रह्मादीशानपर्यन्तं क्रमेणैव निवेशयेत् ।<br>
योगकान्तं भवेद्योगं स्थानकस्य विधीयते ॥ ९।२० ॥<br>
चतुरश्रं वृत्तगेहं प्रासादं स्थानकस्य तु ।<br>
आसनानां चतुर्भेदं पूर्वोक्तेन क्रमेण तु ॥ ९।२१ ॥<br>
प्रलीनं सर्वतोभद्रं विमानं वा चतुर्मुखम् ।<br>
विष्णुछन्दविमानं च श्रीप्रतिष्ठितकं तथा ॥ ९।२२ ॥<br>
पर्वताकृतिकञ्चैव नन्द्यावर्तं तथैव च ।<br>
महापद्मविमानं च प्रलीनक वीमानकम् ॥ ९।२३ ॥<br>
अष्टाङ्गं सर्मतोभद्रं चित्रशिल्पं तथैव च ।<br>
महापद्मं च वृत्तं च चतुर्मुखविमानकम् ॥ ९।२४ ॥<br>
एवं विमानकं चैव आसनस्य विधीयते ।<br>
स्वस्तिकं वृत्तभद्रं च वृत्तगर्भ मवेदिकम् ॥ ९।२५ ॥<br>
प्रेक्ष्य गृहाल्पभूराजछन्दं च श्रीप्रतिष्ठितम् ।<br>
मर्तलं च शनैर्योगं मार्ताण्डं च चतुष्फुटम् ॥ ९।२६ ॥<br>
गणिकाविशालं संशुद्धं स्वस्तिकं ध्वजमानकम् ।<br>
एवमाख्याय तन्त्राणि वर्तुलाद्यायुतानि च ॥ ९।२७ ॥<br>
शयानकेन योग्यानि कथितानि मनीषिभिः ।<br>
आयादिविचारः<br>
आयव्ययादि ऋक्षांश्चयोनिः पश्चाद्विधीयते ॥ ९।२८ ॥<br>
बेरोदयं त्रिगुणितं शिष्टमायं नगे हृते ।<br>
चतुर्भिर्गुणितं सप्त सौरवारादिकं दिनम् ॥ ९।२९ ॥<br>
बेरोच्च मष्टगुणितं सप्तविशदिभिर्हृतम् ।<br>
शिष्ट मश्व्यादिभं विन्द्यात्तच्छेषं स्याच्चतुर्गुणम् ॥ ९।३० ॥<br>
रन्ध्रेहृते नवांशं तच्छेषं भांशयुगैर्हृतम् ।<br>
बेरोदयं त्रिगुणितं योनिस्स्या दष्टभिर्हृतम् ॥ ९।३१ ॥<br>
आयाधिक्ये शुभं प्रोक्त मृणवृद्धिर् व्ययाधिके ।<br>
वारेषु सौरिसूर्यारैर्विनान्ये शुभदास्स्मृताः ॥ ९।३२ ॥<br>
तस्करं भुक्तिशक्ती च धनं राज्यं क्लिबादि च ।<br>
निर्हृत्य चाधनं प्रेष्यं तन्नामसदृशं फलम् ॥ ९।३३ ॥<br>
नामकर्तृनृपर्क्षाद्या नामर्क्षानुगुणं भवेत् ।<br>
यदाकारं ध्रुवाकारं तदाकारं च कौतुकम् ॥ ९।३४ ॥<br>
आसने स्थानकंवापि शयाने स्थान मासनम् ।<br>
देवे स्थिते न देव्यौ च आसीने स्थानकासने ॥ ९।३५ ॥<br>
विपरीतं न कुर्वीत सर्वशास्त्रविशारदाः ।<br>
तालनियमः<br>
श्रेष्ठं प्रादुर्भवं तालं केवलं केशवस्य तु ॥ ९।३६ ॥<br>
तद्देवीनां सरस्वत्या मध्यमं दशतालकम् ।<br>
चन्द्रेन्द्रानलकीनाशवरुणानिलशूलिनः ॥ ९।३७ ॥<br>
ऋषयो वसवो रुद्रा मार्कण्डेयो ऽमितो भृगुः ।<br>
आर्याश्चैव गुहो हीनदशतालमिता मताः ॥ ९।३८ ॥<br>
मरुतो ऽपि च यक्षेशदेववध्वश्शुभाग्रहाः ।<br>
तधान्येतु त्रिधा साध्या नवतालमिता मताः ॥ ९।३९ ॥<br>
दैत्ययक्षेश? रन्धाश्च सिद्धगन्धर्वचारणाः ।<br>
कुजार्कराहव श्श्रेष्ठनवतालेन सम्मताः ॥ ९।४० ॥<br>
नवतालैर् मुनींश्चैव गणांश्चैव तु मानयेत् ।<br>
उङ्गाश्चारणाश्चान्ये नवतालमितोदयाः ॥ ९।४१ ॥<br>
मर्त्याश्चाष्टायताः प्रोक्ताः प्रेतानां सप्ततालकम् ।<br>
षड्यमाः कुब्जकाः प्रोक्ता वामनाः पञ्चतालगाः ॥ ९।४२ ॥<br>
भूगतानां चतुस्तालं किन्नरास्तु त्रितालकाः ।<br>
कूश्माण्डा द्वितयाश्चैव कबन्धा स्त्वेकतालका? ॥ ९।४३ ॥<br>
श्रेष्ठमध्यकनिष्ठानि त्रितालानान्तु तत्र नै ।<br>
प्रवक्ष्यामि मधूच्छिष्टक्रियां प्रतिविधानतः ॥ ९।४४ ॥<br>
यजमानगृहेवापि आलये वा मनोरमे ।<br>
अलङ्कृत्य वितानाद्यैः कुण्ड मौपासनं क्रियात् ॥ ९।४५ ॥<br>
आघारं विधिवत्कृत्वा वैष्णवं च यजेत्तथा ।<br>
विष्णुसूक्तं च हुत्वातु ब्राह्मं रौद्रं तथैव च ॥ ९।४६ ॥<br>
वीशशैषिकचक्रांश्च विघ्नेशं च सुहूयते ।<br>
तस्याग्नेर् दक्षिणे कुर्या द्व्रीहिभि स्थ्सण्डिलं तथा ॥ ९।४७ ॥<br>
चतुरश्रं ततो वृत्तं समास्तीर्य यथा शुभम् ।<br>
चक्रशैषिकवीशांश्च क्रमेणैव सुपूजयेत् ॥ ९।४८ ॥<br>
शोधितं तु मधूच्छिष्ट मादाय प्रणवेन तु ।<br>
&ldquo;इषेत्वोर्जेऽत्वेति मन्त्रेण प्रधानाङ्गं प्रकल्पयेत् ॥ ९।४९ ॥<br>
अक्षराणि च सन्न्यस्य चैवं ध्यात्वाभिमृश्य च ।<br>
वैष्णवं च ततो हुत्वा देवा नन्यान् विसृज्य च ॥ ९।५० ॥<br>
देव्यादीन् पार्षदां स्तत्र तत्तन्मन्त्रेण हूयताम् ।<br>
तत्सिद्धं शिल्पिहस्ते तु निधायैव हरिंस्मरन् ॥ ९।५१ ॥<br>
यथा नगेन्द्रियं ग्राह्यं योनिष्वेव समर्पयेत् ।<br>
तथा तन्तु गृहीत्वैव स्थापनीयन्तु गर्भकम् ॥ ९।५२ ॥<br>
मानोन्मानप्रमाणेन मतिमान् शिल्पिनाचरेत् ।<br>
शनैरालिप्य संशोष्य मृद्भिश्च बहिरायसैः ॥ ९।५३ ॥<br>
पट्टैराबद्ध्य विधिना पुनरालिप्य शोषयेत् ।<br>
यजमानानुकूलर्क्षे पूर्ववद्धोम माचरेत् ॥ ९।५४ ॥<br>
तथा तुल्यं च संस्थाप्य जलतुल्यक्रमेण वै ।<br>
युक्तां सिद्धिं च सम्प्राप्य तं च गर्भं प्रतापयेत् ॥ ९।५५ ॥<br>
शनैर् मृद्भेदनं कृत्वा विधिना बेरमाहरेत् ॥ ९।५६ ॥</p>
<p>इति श्रीवैखानसे फगवच्छास्त्रे भृगुप्रोक्तायां संहितायां प्रकीर्णाधिकारे नवमो ऽध्यायः।</p>
<hr>
<p>अथ दशमो ऽध्यायः।</p>
<p>अथ दशमो ऽध्यायः।<br>
अङ्कुरार्पणम्<br>
अतःपरं प्रवक्ष्यामि भूपरीक्षादिकर्मणाम् ।<br>
देवदेवस्य विष्णोर्तु विधिना चाङ्कुरार्पणम् ॥ १०।१ ॥<br>
नवमे सप्तमेवापि पञ्चमे वात्षहे ऽथ वा ।<br>
आलयाभिमुखे वापि ऐशान्ये चोत्तरे ऽपि वा ॥ १०।२ ॥<br>
रुद्रहस्तं द्विजातीनां नृपाणां नवहस्तकम् ।<br>
वैश्यानां मुनिहस्तन्तु शूद्राणां पञ्चहस्तकम् ॥ १०।३ ॥<br>
षोडशस्तम्भ संयुक्तं चतुर्द्वारसमायुतम् ।<br>
मण्डपं वात कूटं वा प्रपां वा विधिना चरेत् ॥ १०।४ ॥<br>
गोमयालेपनं कृत्वा &ldquo;शाम्यऽन्त्विति च? मन्त्रतः ।<br>
श्वेततन्त्तुलचूर्णं वा सुधाचूर्ण मथापि वा ॥ १०।५ ॥<br>
सूक्ष्मचूर्णं च कृत्वा तु वालुकैर्मिश्रितं तथा ।<br>
प्राग्रगं चोत्तराग्रं च &ldquo;सोमंराऽजेति मन्त्रतः ॥ १०।६ ॥<br>
युग्मं च स्रायित्वातु दर्शनीयं च सुन्दरम् ।<br>
चक्रवालाद्यलङ्कृत्य पालिकाङ्कुरशोभितैः? ॥ १०।७ ॥<br>
मध्येचक्रं च कृत्वातु दर्शनीयं च कारयेत् ।<br>
वितानैस् स्तम्भवेष्टैश्च दर्भमालाद्यलङ्कृतम् ॥ १०।८ ॥<br>
धर्मं ज्ञानं च वैराग्य मैश्वर्यं च चतुष्टयम् ।<br>
अन्तस्त्सम्भ चतुष्कोशे स्थापयेदधिदेवताः ॥ १०।९ ॥<br>
बाह्यानां द्वादशादित्या द्वादशानान्तु देवताः ।<br>
अर्चयित्वा यधान्याय्यं तत्तद्विधिमधाचरेत् ॥ १०।१० ॥<br>
पञ्चहस्तं त्रिहस्तं वा एकहस्त मथापिवा ।<br>
पञ्चविंशत्पदं कृत्वा मध्ये ब्रह्मासनं चरेत् ॥ १०।११ ॥<br>
सञ्चारार्थं फवन्त्यष्ट परितश्च पदानि वै ।<br>
प्रागादिमध्यमाः प्रोक्ता द्वारा श्चत्वार एवच ॥ १०।१२ ॥<br>
शेषितार्कपदे धीमान् पालिकानां स्थितिं चरेत् ।<br>
व्रीहिभि स्तण्डुलैर्वापि पङ्क्तिं कुर्या द्विधानतः ॥ १०।१३ ॥<br>
षोडशाङ्गुल मायामं यथालाभसमुन्नतम् ।<br>
त्रिवेदिसहितं कुर्या द्वेदाश्रं ब्राह्म मासनम् ॥ १०।१४ ॥<br>
पूर्वद्वारोत्तरे शेषं दक्षिणद्वारपूर्वके ।<br>
वक्रतुण्डस्य पीठं स्यात् पश्चिमद्वारदक्षिणे ॥ १०।१५ ॥<br>
पङ्क्तीश मुत्तरद्वार पश्चिमे सोमपीठकम् ।<br>
कुम्भे वाथ समभ्यर्च्येत् तत्पूर्वेशान्त मर्चयेत् ॥ १०।१६ ॥<br>
षण्णां पीठं प्रकल्प्यैव ब्रह्मण श्चोक्तवच्चरेत् ।<br>
ऐन्द्रादिच तथैशान्तं जयाद्यप्सरसोर्ऽचयेत् ॥ १०।१७ ॥<br>
आढकं वा तदर्धं वा पादं वा तण्डुरैः पृथक् ।<br>
बाह्ये ऽष्टाङ्गुलिविस्तारे पीठे वा स्थण्डिले ऽपिवा ॥ १०।१८ ॥<br>
चतुरश्रं सुवृत्तं चत्रिकोणं धनुराकृति ।<br>
दण्डाकारं च पद्माभं वस्वश्रं समवृत्तकम् ॥ १०।१९ ॥<br>
जयादीनां क्रमात्पीठं पालिकाबाह्यत श्छरेत् ।<br>
दिक्पालानान्तुशक्तश्चे न्मण्डलानि तु कारयेत् ॥ १०।२० ॥<br>
भूम्यां वा पूजयेत् तद्वत्कुशकूर्चेषु सत्वरः ।<br>
चतुरश्रं त्रिकाणं च सुवृत्तं वज्रमेव च ॥ १०।२१ ॥<br>
अर्धचन्द्रं च षट्कोणं वृत्तं नूपुरमेव च ।<br>
दिगीशमण्डलाकार मन्येषां चतुरश्रकम् ॥ १०।२२ ॥<br>
अश्वद्थपल्लवं दूर्वां कुशं चाबद्ध्य मध्यमे ।<br>
पालिकादीन् क्रमेणैव मृदा वापूरयेच् छुचिः ॥ १०।२३ ॥<br>
गायत्रीमन्त्रमुच्चार्य प्रणवेनादायमन्त्रवित् ।<br>
मेदिनीमन्त्र मुच्चार्य चैशान्यादिषु पालिकाः ॥ १०।२४ ॥<br>
सन्न्यस्यैव ततः कुम्भान् द्वारवामे च सन्न्यसेत् ।<br>
&ldquo;राकामहम्ऽ समुच्चार्य द्वारदक्षिणतः पुनः ॥ १०।२५ ॥<br>
&ldquo;सिनीवाऽलीति मन्त्रेण आचार्यः सन्न्यसेत्क्रमात् ।<br>
जातिक्रमेण चैशास्तं पालिकानां पदे पदे ॥ १०।२६ ॥<br>
ब्रह्मणो दक्षिणे पार्श्व आचार्य श्चोत्तरामुघः ।<br>
ब्राह्ममासन मास्थाय देवदेव मनुस्मरन् ॥ १०।२७ ॥<br>
ब्रह्माद्यान् हृदयात्पूर्वं प्रणिध्यां सन्निवेशयेत् ।<br>
स्थण्डिलोपरि कूर्चेषु पात्रा दावाहयेत्क्रमात् ॥ १०।२८ ॥<br>
चतुर्मुखं चतुर्बाहुं सर्वाभरण बूषितम् ।<br>
अभयं दक्षिणं हस्तं वाममूरुप्रतिष्ठितम् ॥ १०।२९ ॥<br>
कुण्डिका मक्षमालाञ्च वहन्तं दक्षवामयोः ।<br>
पद्मासनस्थं हेमाभं श्यामवस्त्रञ्च पद्मजम् ॥ १०।३० ॥<br>
मूर्तिमन्त्रैस्समावाह्य ब्रह्माणं प्राङ्मुखं यजेत् ।<br>
प्राग्द्वारे प्राङ्मुखं चैव दक्षिणद्वारके तथा ॥ १०।३१ ॥<br>
प्रत्यग्द्वारविमाने ऽपि चोत्तरद्वारके तधा ।<br>
अब्जजं प्राङ्मुखञ्चान्यान् यथाविधि च संस्मरेत् ॥ १०।३२ ॥<br>
भवनं प्राङ्मुखादीनां प्राङ्मुखश्च प्रजापतिः ।<br>
पङ्क्तिमध्ये समभ्यर्च्ये द्ब्राह्ममन्त्रं समुच्चरन् ॥ १०।३३ ॥<br>
हेमाङ्गं पीतवस्त्रं च द्विभुजं पद्मधारिणम् ।<br>
स्धितं करण्डिकामौलिं शेषं तत्पश्चिमामुखम् ॥ १०।३४ ॥<br>
अनन्तं सर्वनागाना मधिपं वारुणीपतिम् ।<br>
फणसप्तकसंयुक्तं सिताभं प्राञ्जलिं स्मरेत् ॥ १०।३५ ॥<br>
प्रवालाभं गजमुख मासीनं चोत्तरामुखम् ।<br>
कदलीचूतपनसपाशाङ्कुशधरं प्रभुम् ॥ १०।३६ ॥<br>
एकदंष्ट्रं चतुर्बाहुं वग्रतुण्डं स्मरेद्बुधः ।<br>
पीताम्बरे तं श्यामाभं खड्गखेटकधारिणम् ॥ १०।३७ ॥<br>
द्विभुजं<br>
करण्डिकामौलिं पङ्क्तीशं प्राङ्मुखं स्मरेत् ।<br>
सितं श्यामाम्बरं सौन्युं द्विभुजं दण्डधारिणम् ॥ १०।३८ ॥<br>
करण्डमकुटसंयुक्तं सुस्थितं दक्षिणामुघम् ।<br>
अभ्राभांरक्तवस्त्रान्तां द्विहस्ताम्बुजधारिणीम् ॥ १०।३९ ॥<br>
सर्वभूषाभूषिताङ्गां जयामैन्द्रपदेर्ऽचयेत् ।<br>
नीलाभां पीतवस्त्रां तां द्विकराम्बुजधारिणीम् ॥ १०।४० ॥<br>
भूषाभूषितसर्वाङ्गां विजया मनलेर्ऽचयेत् ।<br>
कुमुदाभां हरिद्वस्त्रां द्विकराम्पङ्कजाङ्किताम् ॥ १०।४१ ॥<br>
नानाभूषाभूषिताङ्गां विन्दां याम्यपदेर्ऽचयेत् ।<br>
धातकीपत्र सङ्काशां नीलनीलाम्बरावृताम् ॥ १०।४२ ॥<br>
द्विकरामम्बुजधरां नन्दान्नैरृतिपदेर्ऽचयेत् ।<br>
धौताभां पीतवस्त्रां तां द्विहस्ताम्बुजधारिणीम् ॥ १०।४३ ॥<br>
पुष्पाभरणसंयुक्तां पुष्टिकां वारुणेर्ऽचयेत् ।<br>
स्वर्णाभां रक्तवस्त्रां तां द्विहस्ताम्बुजधारिणीम् ॥ १०।४४ ॥<br>
कुमुद्वतीं भूषिताङ्गां वायव्ये चार्चयेत्क्रमात् ।<br>
रक्ताभा मभ्रसङ्काशवसनां भूषणैर्वृताम् ॥ १०।४५ ॥<br>
द्विकरा मम्बुजधरां सौम्ये चोत्बलकां यजेत् ।<br>
हाटकाभां हरिद्वस्त्रां पद्मसंयुतबाहुकाम् ॥ १०।४६ ॥<br>
सर्वालङ्कार संयुक्तां विशोगा मर्चयेत्ततः) ।<br>
रक्ताभां हाटकाभां च हरिणीं नीलवर्णकाम् ॥ १०।४७ ॥<br>
धातकीपद्र सन्ताशां कुमुदोत्पलसन्निभाम् ।<br>
अशोकाभां क्रमादेता द्विभुजाः पद्मधारिणीः ॥ १०।४८ ॥<br>
विपरीताम्बरधराः सुखासीना स्तदासनाः ।<br>
जयाद्यास्सर्वभूषाङ्गा ध्यायेदत्रेति केचन ॥ १०।४९ ॥<br>
मेदिनीं चैव राकां च सिनीवालीं स्मरेद्बुधः ।<br>
मेदिनीं पीदवस्त्रान्तां श्यामाङ्गीं द्विभुजां स्थिताम् ॥ १०।५० ॥<br>
हस्तयोः पालिकां धृत्वा सुकेशीं तद्दिगाननाम् ।<br>
पूर्णचन्द्रप्रियां देवीं पूर्णचन्द्रनिभाननाम् ॥ १०।५१ ॥<br>
हेमाङ्गीं रक्तवस्त्रान्तां राकां कुम्भधरां स्थिताम् ।<br>
शेषं तद्वच्छिनीवालीं सिताङ्गीं श्यामलाम्बराम् ॥ १०।५२ ॥<br>
शरावं दधतीं मन्ये मेदिनीसदृशां तथा ।<br>
ध्यात्वातत्तत्पदे सम्यगासीनां वाथ चार्ऽचयेत् ॥ १०।५३ ॥<br>
बीजेसोमं तथा ध्यात्वा हस्ताभ्यां बीजधारिणम् ।<br>
स्थानकं वाथचासीवं चोत्तरे दक्षिणामुखम् ॥ १०।५४ ॥<br>
एवं ध्यात्वा ततोदेव मासनादिभिरर्चयेत् ।<br>
हविः सम्यङ्मि वेद्यैव बलिं वा दापये द्बुधः ॥ १०।५५ ॥<br>
जयादीनां क्रमाद्वर्णः प्रादक्षिण्यक्रमेणतु ।<br>
वितस्तिः पालिकोत्सेधं तदर्धं विपुलं मुखम् ॥ १०।५६ ॥<br>
अधोविपुलनाहेन मध्यनाहं दशाङ्गुलम् ।<br>
कुम्भोदयं तु तत्तुल्यं रसमात्रं मुखायतम् ॥ १०।५७ ॥<br>
कुम्भोष्ठमिव वक्तव्यं कुम्भकुक्षिर्दशाङ्गुलम् ।<br>
आश्रमद्वार संयुक्तं शेषं तत्पालिकासमम् ॥ १०।५८ ॥<br>
तारोत्सेधं शरावं स्यान्मुखं तत्पालिकासमम् ।<br>
आलयस्योत्तरे वापि ऐशान्ये वा विशेषतः ॥ १०।५९ ॥<br>
गोमयेनोपलिप्यैव मेदिनीं तु समर्चयेत् ।<br>
चक्रं शान्तं समभ्यर्च्य हरेत्तज्जठरे मृदम् ॥ १०।६० ॥<br>
कांस्यपात्रे नुसन्न्यस्य शिष्यस्य शिरसि न्यसेत् ।<br>
ग्रामं प्रदक्षिणं कृत्वा आलयं वा प्रदक्षिणम् ॥ १०।६१ ॥<br>
पालिकादीन् प्रपूर्यैव गायत्रीमन्त्र मुच्चरन् ।<br>
ऐशान्यादिषु कोणेषु स्थापयेत् ताश्च पालिकाः ॥ १०।६२ ॥<br>
द्वारवामे तु कुम्भं स्याच्छरावं द्वारदक्षिणे ।<br>
नववस्त्रैस्समावेष्ट्य पालिकादीन् समर्चयेत् ॥ १०।६३ ॥<br>
कङ्कुमुद्गयवाश्चापिनिष्पावाः सर्षपास्तथा ।<br>
चणका स्तिलतिल्वाश्च पात्रेधान्यानिचाहरेत् ॥ १०।६४ ॥<br>
हविःपात्रं तु सङ्गृह्य वायव्ये सोम मर्चयेत् ।<br>
पुण्याहं वाच्य तत्काले तूर्यघोषण माचरेत् ॥ १०।६५ ॥<br>
&ldquo;इमेबीऽजेति मन्त्रेण वापयेदङ्कुरां स्ततः ।<br>
विष्णुसूक्तं समुच्चार्य यजमानयुतो गुरुः ॥ १०।६६ ॥<br>
&ldquo;सोमं राऽ जेति मन्त्रेण वापयेदङ्कुरां स्ततः ।<br>
वारुणं मन्त्रमुच्चार्य जलनेकं तु कारयेत् ॥ १०।६७ ॥<br>
शूद्रस्तु यजमानश्चेन् नपपस्त्रैर्गुरुं पुनः ।<br>
सम्पूज्य दक्षिणां दत्वाततस्तेनैव वापयेत् ॥ १०।६८ ॥<br>
प्रणवेनार् कपत्रैर्वातथा चैरण्डपत्रकैः ।<br>
आच्छादये द्यावदन्तं त्रिकालाभ्यर्चनं मतम् ॥ १०।६९ ॥<br>
अत्र देवान् विसृज्यैव गुप्तेदेशे निधापयेत् ।<br>
वस्त्रैर्नवैः समाच्छाद्य पालिकादीन् समर्चयेत् ॥ १०।७० ॥<br>
अमावास्याव्यवहिते कुर्यात् सद्या एङ्कुरार्पणम् ।<br>
सङ्क्रमव्यवधाने ऽपि सद्य एवेति के च न ॥ १०।७१ ॥<br>
सद्या एङ्कुरश्चेद्रात्रौ वा दिवावापि च कारयेत् ।<br>
तथा सर्वक्रियां कृत्वा पुष्पैर्वा तण्डुरैस् तथा ॥ १०।७२ ॥<br>
वापयेत्कर्मण स्तस्यसद्य एवतु कारयेत् ।<br>
पात्रालाभेशरावेवा यथालाभं च कारयेत् ॥ १०।७३ ॥<br>
अर्चयेत्तण्डुलान् शुद्धान् सद्यःकालाङ्कुरार्पणे ।<br>
गृह्णीयात् पालिका एव नवपञ्चैककल्पने ॥ १०।७४ ॥<br>
ब्रह्मणो ऽभिमुखेचैकं शेषान्तु परितोदिशि ।<br>
तत्तद्दिगीश मभ्यर्च्य तत्तन्मन्त्रेणचार्ऽचयेत् ॥ १०।७५ ॥<br>
एष एव विशेषस्स्या दन्यत्सर्वं खिलोक्तवत् ।<br>
लक्षणं च तथैवोक्तं तत्रैव च गुणागुणाः ॥ १०।७६ ॥<br>
अजस्रदीपदानं तु सर्वत्र विधिना चरेत् ।<br>
कर्मान्ते जलमध्येतु निक्षिपे द्विजयाङ्कुरान् ॥ १०।७७ ॥</p>
<p>इति श्रीवैखानसे भगवच्छास्त्रे भृगुप्रोक्तायां संहितायां प्रकीर्णाधिकारे दशमो ऽध्यायः</p>
<hr>
<p>अथैकादशो ऽध्यायः।</p>
<p>अथैकादशो ऽध्यायः।<br>
भगवत्प्रतिष्ठाविधिः<br>
अथातस्सम्प्रवक्ष्यामि प्रतिष्ठाविधिमुत्तमम्<br>
सुप्रशस्ते मुहूर्ते वै प्रतिष्ठां कारयेद्बुधः ॥ ११।१ ॥<br>
आचार्यलक्षणम्<br>
वैखानसेन सूत्रेण निषेकादिक्रियान्वितान् ।<br>
विप्रान् वेदविदश्श्रेष्ठान् धार्मिकान् ज्ञापतत्परान् ॥ ११।२ ॥<br>
सौम्यान् जितेन्द्रियान् शुद्धान् विष्णोराराधने परान् ।<br>
ऊहापोहविधानेन ध्वस्तसंशयमानसान् ॥ ११।३ ॥<br>
पत्न्यपत्ययुतान् शान्तान् स्नानशीलान् सुरूपिणः ।<br>
आहूय पूज्यतत्रैकं सर्वकार्योपदेशकम् ॥ ११।४ ॥<br>
आचार्यं वरयित्वैव तेनोक्तं सर्व माचरेत् ।<br>
भूमिः परीक्षिता येन गुरुणा विधिपूर्वकम् ॥ ११।५ ॥<br>
कर्षणादिप्रतिष्ठान्तं कर्म तेनैव कारयेत् ।<br>
ऊर्ध्वेप्याचार्यकर्माणि तत्र तेनैव कारयेत् ॥ ११।६ ॥<br>
तदभावे तु तत्पुत्रं पौत्रं नप्तारमेव वा ।<br>
तस्यैव भ्रातरं शिष्यं प्रशिष्यं गुरुमेव वा ॥ ११।७ ॥<br>
सब्रह्मचारिणं वापि पूर्वाभावे तथोत्तरम् ।<br>
तदनुज्ञात मितर माचार्यत्वे नियोजयेत् ॥ ११।८ ॥<br>
अन्यधा चे न्महान्दोषो राजा राष्ट्रं च नश्यति ।<br>
क्षीयन्ते वर्णधर्माश्च जायते वर्णसङ्करः ॥ ११।९ ॥<br>
अग्निहोत्रा न सीदन्ति स्वाध्यायो न प्रवर्तते ।<br>
विपरीतानि चान्यानि भविष्यन्त्यधरोत्तरम् ॥ ११।१० ॥<br>
तस्माच्छास्त्रोक्तविधिना सर्वकर्माणि कारयेत् ।<br>
श्वेतगन्धानुलेपैश्च श्वेतपुष्पाङ्गुलीयकैः ॥ ११।११ ॥<br>
आचार्यादीन् समफ्यर्च्य नमस्कृत्य स्वदैववत् ।<br>
&ldquo;कर्मेदं मे कुरुऽष्वेति याचे दाचार्य मादरात् ॥ ११।१२ ॥<br>
शिष्यः समर्पयेत्सर्वं भरमाचार्यपादयोः ।<br>
आचार्यः सुप्रसन्नात्मा शिष्यानुग्रहतत्परः ॥ ११।१३ ॥<br>
तथैवेति सुसङ्कल्प्य कुर्याच्चैवाङ्कुरार्पणम् ।<br>
अङ्कुरार्पणकादूर्ध्व मारम्भदिवसादधः ॥ ११।१४ ॥<br>
कूश्माण्डहोम मब्जाग्नौकारयेद्गुरुरत्वरः ।<br>
शुद्धदन्तनखश्चैव श्वेतवस्त्रोत्तरीयकः ॥ ११।१५ ॥<br>
त्रिषवणस्नाननिरतो हविष्याशी जितेन्द्रियः ।<br>
एवं क्रमेणवै विद्वान् ऋत्विग्भिः सार्थमाचरेत् ॥ ११।१६ ॥<br>
अरणीं स्रुक्च्रुवौचैव जुहूमुपभृतं तथा ।<br>
मङ्गलानि च दर्वीं च तोरणानि यथाक्रमम् ॥ ११।१७ ॥<br>
न्यग्रोधप्लक्षा पश्वद्थं पितृवृक्षयुतं तथा ।<br>
तोरणार्थं समाहृत्य लक्षणेन समन्वितम् ॥ ११।१८ ॥<br>
अथाष्टमङ्गलं वक्ष्येद्वितालायतमेव च ।<br>
प्रादेशविस्तृतं कुर्यात् षडङ्गुल मथापि वा ॥ ११।१९ ॥<br>
घनं स्याच् चतुरङ्गुल्य? मत वा द्व्यङ्गुलम्भवेत् ।<br>
तस्य मध्ये लिखे द्विद्वान् तत्तद्रूपं पृथक् पृथक् ॥ ११।२० ॥<br>
श्रीवत्सं पूर्णकुम्भं च भेरी मादर्शनं तथा ।<br>
मत्स्ययुग्माङ्कुशौ शङ्ख मावर्तं चाष्टमङ्गलम् ॥ ११।२१ ॥<br>
आवर्तलक्षणं वक्ष्ये पञ्चविंशत्पदं तथा ।<br>
ईशादिनैरृतान्तन्तु पदं त्रिस्त्रिःक्रमेण च ॥ ११।२२ ॥<br>
पूर्वमध्यमपाश्चात्यपदान्येवतु योजयेत् ।<br>
वायुव्ये त्वग्निकोणान्त मुदङ्मध्यमदक्षिणे ॥ ११।२३ ॥<br>
अन्तरालपदांश्चाष्टौ विनैव तु विचक्षणः ।<br>
एतैश्च सप्तदशभि रावर्त मभिधीयते ॥ ११।२४ ॥<br>
शङ्खचक्रगदाचापा असिः पञ्चायुधान्यपि ।<br>
स्रुचः स्रुवस्य दण्डं तु प्रादेशत्रय मायतम् ॥ ११।२५ ॥<br>
मूलं प्रादेशमात्रं स्या दग्रनाहं तदर्धकम् ।<br>
अग्रे बिल्वफलाकारं प्रादेश प्रतिमण्डलम् ॥ ११।२६ ॥<br>
द्व्यङ्गुलं स्यात्तदास्यन्तु कर्तं माषद्वयावधि ।<br>
स्रुवमेवं प्रकुर्वीत द्विप्रादेश मथापिवा ॥ ११।२७ ॥<br>
जुहूदण्डसमायामं चतुर्विंशतकाङ्गुलम् ।<br>
नाहं तदर्ध मित्युक्तं पद्मस्य मुकुलोपमम् ॥ ११।२८ ॥<br>
षडङ्गुलं तु तस्याग्रं नाहं तस्य विचक्षणः ।<br>
युगाङ्गुलाग्रविस्तार मष्टाङ्गुल मथायतम् ॥ ११।२९ ॥<br>
शेषं तु त्षश्र मित्युक्तं विस्तृतोन्नत मङ्गुलम् ।<br>
मध्यगर्तानुपूर्व्येण जुह्वाश्चैवक्रमं विदुः ॥ ११।३० ॥<br>
पश्चादुपभृतं कुर्यात् प्रादेशत्रय मायतम् ।<br>
प्रादेशं नाहमित्युक्तं मूलादग्रं तदर्धकम् ॥ ११।३१ ॥<br>
आनुपूर्व्यात्कृशं दण्डं गलान्तमिति सञ्ज्ञितम् ।<br>
ऊर्ध्वे प्रादेशमायामं चतुरश्रं षडङ्गुलम् ॥ ११।३२ ॥<br>
तदूर्ध्वेर्ऽधाङ्गुलायामं कण्ठ मेवं प्रचक्षते ।<br>
शेषं तु त्षश्रकं कुर्यात् तत्र तेनैव कारयेत् ॥ ११।३३ ॥<br>
उन्नतास्याङ्गुलार्धं स्याद्भित्त्युच्चमिति कथ्यते ।<br>
ओष्ठ मेकाङ्गुलं ज्ञात्वा तन्मध्येनिम्न माचरेत् ॥ ११।३४ ॥<br>
पूर्णचन्त्राकृतिं कृत्वा प्रादेशं तस्य नाहकम् ।<br>
निम्नं चतुर्यवागाढ मग्रान्तस्तु क्रमाद्बुधः ॥ ११।३५ ॥<br>
अथ दर्व्यास्तथायामं चतुर्विंशतिकाङ्गुलम् ।<br>
षडङ्गुलं तदग्रं स्यात् पुच्छं पञ्चाङ्गुलं भवेत् ॥ ११।३६ ॥<br>
शेषं त्रयोदशाङ्गुल्यादण्ड मित्युच्यते क्रमात् ।<br>
मूलस्थूलं भवेन्नारी अग्रस्थूलं नपुंसकम् ॥ ११।३७ ॥<br>
मूलादग्रं क्रमाद्वृत्तं पुंरूप मीतिकथ्यते ।<br>
दर्भैर्मालां च कृत्वैव तस्यां पर्वणि पर्वणि ॥ ११।३८ ॥<br>
द्वौद्वौदर्भौ विविक्षिप्य द्वितालं लम्बयेत्क्रमात् ।<br>
द्वितालायामसंयुक्तं खादिरं दण्डमेव च ॥ ११।३९ ॥<br>
दशाङ्गुलपरीणाहं समवृत्तं तथैव हि ।<br>
शाखाङ्गुलसमायुक्तं मूलादग्रं तु बन्धयेत् ॥ ११।४० ॥<br>
तत्ताम्रायसपट्टैर्वाबन्धयित्वा विचक्षणः ।<br>
तन्मूले सुषिरं कृत्वा गोलकं तत्प्रमाणकम् ॥ ११।४१ ॥<br>
एवन्तु मन्थदण्डस्स्यात् कुर्यात् तच्छास्त्रपारगः ।<br>
शमीजात मथाश्वद्थ मरण्यर्थं प्रगृह्य च ॥ ११।४२ ॥<br>
षडङ्गुलं तु विस्तारं गोलकं तु घनं भवेत् ।<br>
दैर्घ्यं तस्य द्वितालं स्यात्फलकां कारयेद्बुधः ॥ ११।४३ ॥<br>
तथैवोपरि पट्टिं च कृत्वा तत्र विचक्षणः ।<br>
मैञ्ज्यैव त्रिवृतां रज्जुं मन्थनार्थाय कारयेत् ॥ ११।४४ ॥<br>
दशाष्टनवभिर्हस्तैर्वस्त्र मायत मुच्यते ।<br>
त्रिचतुःपञ्चतालं वाविस्तृतं वस्त्रमुच्यते ॥ ११।४५ ॥<br>
गव्यं घृतं चाहरेत कापिलं तु गवादिषु ।<br>
आजं च माहिषं त्याज्यं पक्षातीतं च वर्जयेत् ॥ ११।४६ ॥<br>
पादौप्रक्षाल्यचाचम्य पूर्वोदङ्मुख एववा ।<br>
ब्राह्ममासस मास्थाय वैष्णवं मन्त्रमुच्चरन् ॥ ११।४७ ॥<br>
परिस्तरणकूर्चादीन् समिथादीन् प्रगृह्यच ।<br>
कूर्चं प्रदक्षिणावर्तं गृह्णीया द्विधिवित्तमः ॥ ११।४८ ॥<br>
प्रमुखे दक्षिणे वापि यागशालां प्रकल्पयेत् ।<br>
यागशाला<br>
षोडशस्तम्भसंयुक्तं मण्डपं कूटमेववा ॥ ११।४९ ॥<br>
प्रपां वा तत्र कुर्वीत मध्ये कूटं च कारयेत् ।<br>
निम्नोन्नतं विभज्यैव जलस्थलसमीपकम् ॥ ११।५० ॥<br>
पूर्वोक्तेन विधानेन अलङ्कृत्य यथाक्रमम् ।<br>
मध्ये वेदिं प्रकल्प्यैवबिम्बाध्यर्ध प्रमाणतः ॥ ११।५१ ॥<br>
तद्बहिःपूर्वभागेतु सभ्यकुण्डं प्रकल्पयेत् ।<br>
सभ्यस्य पूर्वभागेतु कुण्ड माहवनीयकम् ॥ ११।५२ ॥<br>
उत्तरेवापुनः कुर्या दौपासनविधानतः ।<br>
सभ्यस्य दक्षिणे कुण्डं पैण्डरीकं प्रकल्पयेत् ॥ ११।५३ ॥<br>
वेद्यास्तु दक्षिणेकुण्डमन्वाहार्यं प्रकल्पयेत् ।<br>
नैरृते देवतास्थानं कल्पयेत्त द्विचक्षणः ॥ ११।५४ ॥<br>
वैद्यान्तु पश्चिमे भागे गार्हपत्यं प्रकल्पयेत् ।<br>
वायव्ये सञ्चयस्थानं कल्पयेत् तद्विधानतः ॥ ११।५५ ॥<br>
वेद्यास्तथोत्तरे भागे त्वावसध्यं प्रकल्पयेत् ।<br>
ऐशान्ये स्नापनश्वभ्रं कल्पयेत् तद्विधानतः ॥ ११।५६ ॥<br>
सभ्यस्य पैण्डरीकस्य मैखलात्रयमुच्यते ।<br>
अन्येषां चैव कुण्डानां मेखलाद्वयमेव हि ॥ ११।५७ ॥<br>
एकैकवेद्या विस्तार मुन्नतं चतुरङ्गुलम् ।<br>
सभ्यस्य मध्यमं पञ्च पद्मस्याधष्षडङ्गुलम् ॥ ११।५८ ॥<br>
औपासननोर्थ्ववेद्यास्स्या दुन्नतं तु द्वियङ्गुलम् ।<br>
दक्षिणोत्तरयोश्चैव संस्थानं ब्रह्मसोमयोः ॥ ११।५९ ॥<br>
द्वादशाङ्गुलसंयुक्तं चतुरश्रं सुवृत्तकम् ।<br>
शल्यलोष्टतुषाङ्गारतृणभस्मादिहीनया ॥ ११।६० ॥<br>
मृदा वा वालुकैस् तत्र पृथक्कुण्डं प्रकल्पयेत् ।<br>
यागस्थानस्य पूर्वेतु प्रपां कृत्वा विचक्षणः ॥ ११।६१ ॥<br>
नयनोन्मीलनार्ऽथाय यागशालां प्रकल्पयेत् ।<br>
नयनोन्मीलनम्<br>
उक्तक्रियावसाने तु बेरमादायचात्वरः ॥ ११।६२ ॥<br>
शिल्पिना शास्त्रमार्गेण कारयेदक्षिमोचनम् ।<br>
देवस्य प्रमुखे कुर्याद् धान्यराशिं विशेषतः ॥ ११।६३ ॥<br>
हेमश्रुङ्गां रौप्यखुरां सवत्सां कांस्यदोहनाम् ।<br>
सवत्साङ्गां समादाय देवस्य प्रमुखे न्यसेत् ॥ ११।६४ ॥<br>
घृतं मधुदधिक्षीरं गृहीत्वा कांस्यभाजने ।<br>
रुक्मन्तत्रैव निक्षिप्य दीपयुक्तं तु विन्यसेत् ॥ ११।६५ ॥<br>
हेमपात्रैस्तु सूचीभ्यां रजतैर्वापि चाहरेत् ।<br>
हूलिकां ताटनीञ्चैव शीलां लोहमयस्यवै ॥ ११।६६ ॥<br>
बिम्बस्य चोत्तरे पार्श्वे वास्तुहोमं यजेत्ततः ।<br>
पर्यग्नि चैव कृत्वातु प्रोक्षयेत् पञ्चगव्यकैः ॥ ११।६७ ॥<br>
उत्तराभिमुखो देहघुद्धिं कृत्वा गुरुस्ततः ।<br>
हूलिकां ताटनीञ्चैव गृहीत्वा मन्त्रपूर्वकम् ॥ ११।६८ ॥<br>
&ldquo;विष्णुस्त्वां रक्षऽत्वित्युक्त्वा विष्णुसूक्तं च संस्मरन् ।<br>
पटस्य चान्तर्देवस्य मूर्धादीन् संस्पृशेत्क्रमात् ॥ ११।६९ ॥<br>
विष्णुगायत्री मुच्चार्य तत्र कर्म समाचरेत् ।<br>
देवीभ्यां च क्रमेणैव तत्तन्मस्त्रं जपेत्तदा ॥ ११।७० ॥<br>
पश्चात्तुपात्रे सूचीभ्यां कृहीत्वा चाक्षिमोचनम् ।<br>
षण्मण्डलानि संस्कुर्यादधिदेव मनुस्मरन् ॥ ११।७१ ॥<br>
पक्ष्मवर्म च रक्तञ्च श्वेतं कृष्णं च तैजसम् ।<br>
एतैस्तु मण्डलं ध्यात्वा दृढीकृत्वात्वरः क्रमात् ॥ ११।७२ ॥<br>
हित्वार्ऽकराहुसौराणा मुदयन्तु द्विलोचने ।<br>
नयनोन्मीलनं कुर्यात्सर्वसम्पत्समृद्धये ॥ ११।७३ ॥<br>
अन्धनक्षत्रके कुर्यात्सर्वनाशं न संशयः ।<br>
पुरुषसूक्तं जपित्वैव दक्षिणे नयने न्यसेत् ॥ ११।७४ ॥<br>
तधैव वामनेत्रेतु वैष्णवं मन्त्र मुच्चरन् ।<br>
तत्सूक्ताभ्यां विशेषेण श्रीभूम्योश्च समाचरेत् ॥ ११।७५ ॥<br>
देवस्याङ्गं स्पृशन् हुत्वा मौलिमालादिपूर्वकम् ।<br>
तथा देव्योश्च हुत्वातु दद्भ्यस्स्याहादिना पृथक् ॥ ११।७६ ॥<br>
विमानं नूतनं चेत्तु स्धूप्यादीनां हुतं चरेत् ।<br>
पर्षदां मूर्तिमन्त्रेण कारयेन्मन्त्रवित्तमः ॥ ११।७७ ॥<br>
वैष्णवं विष्णुसूक्तञ्च स्विष्टाकारं च हूयताम् ।<br>
गोदानसूक्त मुच्चार्य कवादीनभिमृश्य च ॥ ११।७८ ॥<br>
पटं पश्चा द्विसृज्यैव गवादीन् सम्प्रदर्शयेत् ।<br>
गवादिद्रव्य मादाय दद्याच्च गुरवे ततः ॥ ११।७९ ॥<br>
कौतुकादी न्विशेषेण पूर्वोक्तेन क्रमेणवै ।<br>
बेरपीठे च सम्पाद्य रत्नादीनि विनिक्षिपेत् ॥ ११।८० ॥<br>
रत्नं धातूंश्च बीजानि सुवर्णं चा ऽत्र निक्षिपेत् ।<br>
एवं संस्थाप्य मतिमान् सन्ताप्यैव दृढं यथा ॥ ११।८१ ॥<br>
ध्रुवबेरोक्तवत्कृत्वा नयनोन्मीलनं चरेत् ।<br>
पश्चाज्जलाधिवासादीन् कुर्यात् तन्मन्त्रपारगः ॥ ११।८२ ॥<br>
पञ्चगव्यं प्रगृह्यैव प्रोक्षयित्वा विचक्षणः ।<br>
वसोःपवित्रमित्युक्त्वातत्र कार्यं सञ्चरेत् ॥ ११।८३ ॥<br>
पश्चात् क्षीरं समादाय प्रोक्षयित्वा समाहितः ।<br>
&ldquo;शन्नो देवीऽरितिप्रोच्य तेन कर्म समाचरेत् ॥ ११।८४ ॥<br>
अर्थदर्शी प्रगृह्यैव देवस्याग्रे निधायच ।<br>
प्रदीप मर्पये द्वद्वान् जले तत्राधिवासयेत् ॥ ११।८५ ॥<br>
एवञ्चात्राधिवास्यैव चास्यबेरेषुवै पुनः ।<br>
पञ्चगव्याधिवासं च तथा क्षीराधिवासनम् ॥ ११।८६ ॥<br>
एतद्द्वयं विना तत्र कुर्यात्तोयाधिवासनम् ।<br>
ग्रामे सर्वत्र तद्रात्रौ प्रभूतं निक्षिपेद्बलिम् ॥ ११।८७ ॥<br>
इति<br>
श्रीवैखानसे भगवच्छास्त्रे भृगुप्रोक्तायां<br>
संहितायां प्रकीर्णाधिकारे एकादशो ऽध्यायः।</p>
<hr>
<p>अथ द्वादशो ऽध्यायः।</p>
<p>भगवत्प्रतिष्ठाविधिः<br>
अथप्रदोषे धर्मात्मा जलस्थं देवमुद्धरेत् ।<br>
स्नानद्रव्याणि चाहृत्य देवं संस्नाप्य मन्त्रवित् ॥ १२।१ ॥<br>
क्षौमपट्टादिना छाद्य मणिहेमादिकैः पुनः ।<br>
विविधैः पुष्पमालाद्यैर् अलङ्कृत्य मनोहरम् ॥ १२।२ ॥<br>
यान मारोप्य देवेशं स्वक्तिसूक्तं समुच्चरन् ।<br>
तोयधारां पुरस्कृत्य नीत्वा ग्रामं प्रदक्षिणम् ॥ १२।३ ॥<br>
श्वभ्रस्य पश्चिमे भागे स्थापयित्वा विशेषतः ।<br>
उत्तरे यागशालायां वास्तु होमं समाचरेत् ॥ १२।४ ॥<br>
मथित्वाग्निं प्रगृह्णीया द्वास्तु होमाग्निमेव वा ।<br>
संस्कृत्य विधिनादाय प्रणये द्गार्हपत्यके ॥ १२।५ ॥<br>
त्रिस्संस्कृतो लौकिकाग्निर् मथिताग्निसमो भवेत् ।<br>
आघारं विधिवत्कृत्वा वैष्णवान्तं समाचरेत् ॥ १२।६ ॥<br>
ततो ऽन्वाहार्यकुण्डे च पश्चादाहवनीयके ।<br>
आवसथ्येततस्सभ्ये ततःपद्मानलेक्रमात् ॥ १२।७ ॥<br>
सूत्रोक्तेन विधानेन सर्वत्राघारमाचरेत् ।<br>
द्वात्रिंशत्प्रस्थसम्पूर्णं घटमादायचात्वरः ॥ १२।८ ॥<br>
&ldquo;इषे त्वोर्जेऽत्वादि जपन् तन्तुना परिवेष्ट्य च ।<br>
&ldquo;शुची वो हव्यऽ इत्युक्त्वा कुम्भप्रक्षालनं चरेत् ॥ १२।९ ॥<br>
नदीतोयं समादाय समुत्पूय च पूरयेत् ।<br>
वस्त्रयुग्मेन चावेष्ट्य अलङ्कुर्यात् प्रयत्नतः ॥ १२।१० ॥<br>
एलातक्कोलकर्पूरैर् गन्धोशीराक्षतैःक्रमात् ।<br>
अन्यैर्गन्धयुतैः पुष्पैर्वासयित्वा विधानतः ॥ १२।११ ॥<br>
सुवर्णरत्नधातूंश्च न्यसित्वा मन्त्रवित्तमः ।<br>
गोवालकुशदर्भैश्च कृतं कूर्चं तु निक्षिपेत् ॥ १२।१२ ॥<br>
अथ वा निक्षिपेत् कूर्चं कृतं दर्भैस्तु केवलैः ।<br>
अस्थि रत्नं सिरा स्तन्तुर् मांसो मृत्स्ना प्रकीर्तिता ॥ १२।१३ ॥<br>
शोणितं रक्तमृद्भिन्तु जलं मेदस्तथैव च ।<br>
शुक्रन्तु कूर्चमित्युक्तं वस्त्रं स्याच्चर्म वैष्टितम् ॥ १२।१४ ॥<br>
सप्त धातव इत्येते कुम्भेषु करकेषु च ।<br>
एतेष्वेकं विनाकुर्यान्नास्ति तत्रास्य सन्निधिः ॥ १२।१५ ॥<br>
देवस्य दक्षिणे पार्श्वे कुम्भं तत्र निवेश्य च ।<br>
अलङ्कृतस्तथाचार्यो वस्त्राभरणकुण्डलैः ॥ १२।१६ ॥<br>
स्रग्गन्धैर्वेष्टितो धृत्मा मुखस्योष्णीषबन्धनम् ।<br>
कुम्भस्य दक्षिणे भागे प्राङ्मुखोदङ्मुखो ऽपिवा ॥ १२।१७ ॥<br>
स्वस्तिकासन मास्थाय ऋजुकायः समाहितः ।<br>
ललाटादिषु स्थानेषु केशवादीन् प्रणम्यच ॥ १२।१८ ॥<br>
अकाराद्यक्षरं सर्वं न्यसित्वा सर्वसन्धिषु ।<br>
पश्चात्कुम्भं सुसन्त्पृश्य क्रमात्सूक्तादिकं जपेत् ॥ १२।१९ ॥<br>
आत्मसूक्तन्ततो जप्त्वा पौरुषं सूक्तमेव च ।<br>
सूक्तमेकाक्षरं जप्त्वा विष्णुसूक्त मतः परम् ॥ १२।२० ॥<br>
श्रीभूसूक्तं ततो जप्त्वा &ldquo;सहस्रशीर्षंऽसमुच्चरन् ।<br>
वैष्णवं तु ततोजप्त्वा ध्यायेत् सम्यक्समाहितः ॥ १२।२१ ॥<br>
प्राणायामं ततः कुर्यात् रेचपूरककुम्भकैः ।<br>
एतत्फलं क्रमाद्वक्ष्ये त्रिविधं तत्पृथग्विधम् ॥ १२।२२ ॥<br>
तत्रैव रेचकं पूर्वं सर्वपापस्यदाहकम् ।<br>
पश्चात्तु पूरकं कुर्या दमृताप्यायनं ततः ॥ १२।२३ ॥<br>
तृतीयं कुम्भकं कुर्या दमृतत्वं च संस्मरेत् ।<br>
तस्मात्सर्वप्रयत्नेन रेचकादीनि कारयेत् ॥ १२।२४ ॥<br>
कुम्भगन्तु जलं स्मृत्वा वारुणं मण्डलं बुधः ।<br>
अर्धचन्द्राकृतिं स्मृत्वा तस्य बीजाक्षरं न्यसेत् ॥ १२।२५ ॥<br>
तमोङ्कारेण संवेष्ट्य बन्धयुक्तम्? तु निश्मलम् ।<br>
आदित्यमण्डलान्तस्थं देवं तत्रैव चाह्वयेत् ॥ १२।२६ ॥<br>
आदिबीजं सुवर्णाभं प्रणवैः परिवेष्टितम् ।<br>
पश्चाद्देवं समभ्यर्च्य कुर्या दर्घ्यान्त मर्चनम् ॥ १२।२७ ॥<br>
बिम्बं कुम्भं च सङ्गृह्य स्नानश्वभ्रे निवेशयेत् ।<br>
श्वभ्रस्य पूर्वभागे तु दण्डपङ्क्तिं च कारयेत् ॥ १२।२८ ॥<br>
कलशैः स्नापयेत्सम्य क्चतुर्दशभिरेवतु ।<br>
देवं सर्वत्र संस्नाप्य दीपान्तं च समर्चयेत् ॥ १२।२९ ॥<br>
नैरृते विष्टरे न्यस्य नमेद्देवां त्समाहितः ।<br>
एवं देव्यौ समादाय स्नापये दत्वरं बुधः- ॥ १२।३० ॥<br>
पाद्यमाचमनं दत्वा देवदेवं प्रणम्य च ।<br>
पात्रं तु तण्डुलैः पूर्णं गृहीत्वात्र विशेषतः ॥ १२।३१ ॥<br>
सौवर्णं राजतं वापि कौतुकं तत्र निक्षिपेत् ।<br>
अथ वा तन्तु माहृत्य न्यसित्वा तण्डुलोपरि ॥ १२।३२ ॥<br>
ताम्बूलसहिते पात्रे? देवस्याग्रे निधायच ।<br>
पुण्याहं वाच्य तत्कालेस्वस्तिसूक्तं समुच्चरन् ॥ १२।३३ ॥<br>
देवस्य दक्षिणेहस्ते देव्योर्यै वामहस्तयोः ।<br>
&ldquo;स्वस्तिदाऽ वीतिमन्त्रेण कौतुकं बन्धयेत्क्रमात् ॥ १२।३४ ॥<br>
वेदमन्त्रज्ञ आचार्यो रक्षामन्त्रं समुच्चरन् ।<br>
षड्द्रोणं धान्यमर्धं वा वेदिकोपरि चास्तरेत् ॥ १२।३५ ॥<br>
तदर्धं तण्डुलांश्चैव तदग्धं तु तिलानपि ।<br>
तदग्धं यवमादाय तदर्धं तिल्वमेव च ॥ १२।३६ ॥<br>
अण्डजं मुण्डजं चैवरोमजं वामजं तथा ।<br>
चर्मजं चास्तरेत्पञ्च शयनं वेदिकोपरि ॥ १२।३७ ॥<br>
अलाभे तु तथैतैषां पञ्चवस्त्राणि वास्तरेत् ।<br>
मूर्धोपधानं कर्तव्यमूर्ध्वे ऽनस्तं समर्चयेत् ॥ १२।३८ ॥<br>
देवं देव्यौ समादाय यद्दिग्द्वारं तथा शिरः ।<br>
शाययेच्छयने विद्वान् &ldquo;यद्वैष्णवऽमिति ब्रुवन् ॥ १२।३९ ॥<br>
देव्योश्चापि तथा कुर्यात्तत्तत्सूक्तं जपेत्क्रमात् ।<br>
उत्तराच्छादनं कुर्याद्गलान्तं तत्र निक्षिपेत्? ॥ १२।४० ॥<br>
शय्यावेद्यास्तुपरितस्सर्वान् देवान्त्समर्चयेर्त् ।<br>
इशानादिक्रमाद्देवान् बल्यन्तन्तु समर्चयेत् ॥ १२।४१ ॥<br>
शङ्करं बलिरक्षं च वाग्देवीं बलिश्रक्रकौ ।<br>
अग्निं पवित्रं शैलूषं प्राच्यां प्रत्यङ्मुखान् क्रमात् ॥ १२।४२ ॥<br>
भौमं गुहं च दुर्गां च यमं मन्दं च नैरृतिम् ।<br>
रोहिणीं सप्तमातॄश्च दक्षिणे चोत्तरामुखान् ॥ १२।४३ ॥<br>
पश्चिमे नैरृताद्यादीनर्चयेत्तदनुक्रमात् ।<br>
वैष्णवीं पुरुषं चैव बुधं ज्येष्ठां तथैव च ॥ १२।४४ ॥<br>
पुष्परक्षकवायू च प्राङ्मुखांश्च समर्चयेत् ।<br>
वायव्यादीशपर्यस्तं दक्षिणाभिमूखान् क्रमात् ॥ १२।४५ ॥<br>
शुक्रं चैव भृगुं शान्तं तथा सप्त ऋषीनपि ।<br>
भागीरथीं कुबेरं च चन्द्रं भूतानि चार्ऽचयेत् ॥ १२।४६ ॥<br>
द्वारे द्वारे च धात्रादीन् द्वारदेवान्त्समर्चयेत् ।<br>
विमानं परितो भ्यर्च्य न्यक्षादीनर्चयेत्क्रमात् ॥ १२।४७ ॥<br>
देवस्याग्रे प्रसन्नात्मा पूजयेदनपायिनः ।<br>
भूतद्वयं तथा तार्क्ष्यं तथा चैवामितं बुधः ॥ १२।४८ ॥<br>
चक्रशङ्खारविन्दानि देवस्याग्रेर्ऽचयेद्बुधः ।<br>
वेदानध्यापयेद्दिक्षु &ldquo;ऋचां प्राऽचीरिति श्रुतिः ॥ १२।४९ ॥<br>
सम्भारवेद्यामास्तीर्य धान्यं वस्त्रोवरिक्रमात् ।<br>
हेमादिपात्रे रत्नादीं त्सन्न्यस्यैवाधिदैवतम् ॥ १२।५० ॥<br>
विष्णुमभ्यर्च्य विधिना कारयित्वाधिवासनम् ।<br>
विष्णुसूक्तं समुच्चार्य वस्त्रेणाच्छादयेद्बुधः ॥ १२।५१ ॥<br>
पश्चाद्धोतारमाहूय यथोक्तगुणसंयुतम् ।<br>
पादौप्रक्षाल्य चाचम्य कूर्चयुक्तं समाहितम् ॥ १२।५२ ॥<br>
अलङ्कुर्याच्च पुष्पाद्यैः पञ्चाङ्गोचितभूषणैः ।<br>
सभ्यस्य पूर्वभागे तु पश्चिमाभिमुखःस्थितः ॥ १२।५३ ॥<br>
सभ्याध्वर्युं समीक्ष्यैव होता प्रणवमुच्चरेत् ।<br>
&ldquo;होतरेहिऽ पदे उक्तेततो होता समुच्चरेत् ॥ १२।५४ ॥<br>
&ldquo;अध्वर्यो देवऽतेत्युक्त्वा पादौ प्रक्षाल्य चाचमेत् ।<br>
पूर्ववत्तत्र चस्थित्वा &ldquo;ॐ नमः प्रवक्त्रेऽ ब्रुवन् ॥ १२।५५ ॥<br>
होता च नाम शर्मान्तं संयोज्यैव समुच्चरेत् ।<br>
&ldquo;भूते भविष्यऽतीत्युक्त्वा ब्रूयाद् &ldquo;धिंऽकारपूर्वकम् ॥ १२।५६ ॥<br>
&ldquo;भूर्भुवस्सुवऽ रित्येव प्राङ्मुखश्च प्रदक्षिणम् ।<br>
अदध्यात्समिधो ऽध्वर्युः प्रत्योङ्कारं ततो ऽनले ॥ १२।५७ ॥<br>
होत्रा&quot;ग्ने महाऽमित्युक्तेप्रभौः प्रवर इष्यते ।<br>
राज्ञो वा राजपत्म्या वा तथामात्यस्य वा भवेत् ॥ १२।५८ ॥<br>
ग्रामश्चेद्यजमानस्तु वसिष्ठप्रवरं वदेत् ।<br>
अथ वा कारयेद्विद्वान् काश्यप्रवरं वदन् ॥ १२।५९ ॥<br>
वैश्यादन्यत्र जातीयो यजमानो भवेद्यदि ।<br>
तस्य तु प्रवरं हित्वा काश्यपप्रवरं वदेत् ॥ १२।६० ॥<br>
तत &ldquo;आयातु भगवाऽनुक्त्वा पश्चिमदिङ्मुखः ।<br>
विष्ण्वादि भूत पर्यन्तं सर्वमूर्ती स्तदाह्वयेत् ॥ १२।६१ ॥<br>
ननधोक्तेन मार्गेण पार्षदानाह्वयेद्बुधः ।<br>
आवाहन क्रमेणैव निरुप्याऽज्याहुतीर्यजेत् ॥ १२।६२ ॥<br>
सभ्याग्निं च परिस्तीर्य प्राणायामादिपूर्वकम् ।<br>
&ldquo;स्वस्तिचैऽवेति हुत्वातु तथा चैव &ldquo;प्रजापतेःऽ ॥ १२।६३ ॥<br>
&ldquo;अग्निर्धीमतऽयेत्युक्त्वा &ldquo;आदित्येभ्यऽस्तथैव च ।<br>
&ldquo;विश्वेभ्यो देवेभ्यऽश्चैव &ldquo;मरुद्गणेभ्यऽएव च ॥ १२।६४ ॥<br>
&ldquo;भूरग्नयेऽचैवमाद्याश्चतस्रो व्याहृतीर्यजेत् ।<br>
दशभिश्सतशस्त्वेतैस्सहस्राहुतिरुच्यते ॥ १२।६५ ॥<br>
स्रुवेण स्रावयन् विद्वानविच्छिन्नं समाचरेत् ।<br>
विष्णुसूक्तं समुच्चार्य सूक्तं पौरुषमेव च ॥ १२।६६ ॥<br>
श्रीसूक्तं भूमिदैवत्य मतोदेवादि वैष्णवम् ।<br>
एकाक्षरादिसूक्तं तु विष्णुगायत्रिया युतम् ॥ १२।६७ ॥<br>
एतैन्तु सप्तभिस्सूक्तैश्चतुरावर्त्य हूयताम् ।<br>
एतत्कर्तुमशक्तश्चेत्सकृद्वात्र समाचरेत् ॥ १२।६८ ॥<br>
अष्टाक्षरेण मन्त्रेण द्वादशाक्षरकेण वा ।<br>
वैष्णवं विष्णुगायत्रीं जुहुयादिति के चन ॥ १२।६९ ॥<br>
ततश्चाहावनीयाग्निकुण्डे सम्यग्यथाक्रमम् ।<br>
यजेत्पुरुषसूक्तं तु षोडशावर्त्य यत्नतः ॥ १२।७० ॥<br>
अन्वाहार्वाग्निकुण्डे तु विष्णुसूक्तं सुहूयताम् ।<br>
ब्राह्मञ्च व्याहृतीश्चैव जयादीन् जुहुयात्क्रमात् ॥ १२।७१ ॥<br>
श्रीसूक्तं वैष्णवं चैव जुहुयाद्गार्हपत्यके ।<br>
आवसद्थ्ये विशेषेण वैष्णवं रुद्रसूक्तकम् ॥ १२।७२ ॥<br>
महीसूक्तं च जुहुयत्सूक्तमेकाक्षरादिकम् ।<br>
पैण्डरीके तु जुहुयात्पारमात्मिकसंयुतम् ॥ १२।७३ ॥<br>
रक्ताब्जं बिल्वपत्रं च श्वेताब्जानामसम्भवे ।<br>
घृतेनाप्लुत्य जुहुयाद्विष्णुगायत्रिया बुधः ॥ १२।७४ ॥<br>
समिदाज्यं चरुर् लाजाः सर्षपाश्च यवास्तथा ।<br>
तिलं तिल्वं तथा मुद्गा माषास्सक्तुर्गुडं तथा ॥ १२।७५ ॥<br>
मध्वपूपा दधि क्षीरं होमद्रव्यमितीरितम् ।<br>
एतैस्सप्तदशद्रव्यैर् वैष्णवं जुहुयाद्बुधः ॥ १२।७६ ॥<br>
जुह्वाचैवोपजुह्वा च विष्णुसूक्तं सुहूयताम् ।<br>
सभ्ये च वैण्डरीके च स्विष्टाकारं विना चरेत् ॥ १२।७७ ॥<br>
अग्निष्वाहवनीयादिष्वन्तहोमं समाचरेत् ।<br>
ऋगादींश्च चतुर्दिक्षु वेदानध्यापयेत्क्रमात् ॥ १२।७८ ॥<br>
एवमध्ययनं प्रोक्त&quot;मृचां प्राचीऽरिति श्रुतिः ।<br>
नृत्तैगेन्यैश्च वाद्यैश्च रात्रिशेषं नयत्क्रमात् ॥ १२।७९ ॥<br>
ततःप्रभाते धर्मात्मा स्नात्वास्नानविधानतः ।<br>
ब्रह्मयज्ञं च कृत्वा तु जपेत्सूक्तानि द्वादश ॥ १२।८० ॥<br>
पादौ प्रक्ष्याल्य चाचम्य देवानुद्धाप्य मन्त्रवत् ।<br>
पूर्ववस्त्रं विसृज्यैव पुनरन्यद्विभूष्य च ॥ १२।८१ ॥<br>
ब्रह्मस्थाने विशेषेण पीठं सम्यक् प्रकल्पयेत् ।<br>
तदूर्ध्वे कल्पयेद्विद्वान् नवभागं विभज्य च ॥ १२।८२ ॥<br>
पूर्वोक्तेन क्रमेणैव रत्नन्यासे समाचरेत् ।<br>
सुधया परिपूर्यैव क्षौमेनाच्छादयेद्बुधः ॥ १२।८३ ॥<br>
यजमानस्तु तत्काले आचार्यादीन् प्रणम्यच ।<br>
सपादनवनिष्कं च गुरवे दक्षिणां ददेत् ॥ १२।८४ ॥<br>
प्रत्येकं स्थापकादीनां पञ्चनिष्कं ददेत्तदा ।<br>
सभ्याध्वर्योर्विशेषेण होतुश्चापि तथैव च ॥ १२।८५ ॥<br>
पैण्डरीकस्य चाध्वर्योः प्रत्येकं पञ्चनिष्ककम् ।<br>
अन्येष्वाहवनीयादिष्वध्वर्यूणां चतुभन्वेत् ॥ १२।८६ ॥<br>
पषन्द्धामसु चाध्वर्योरन्येषां च पृथक् पृथक् ।<br>
निष्कं पादाधिकं दद्यात्सम्पूर्णमिति पठ्यते ॥ १२।८७ ॥<br>
आचार्यस्य नियोगेन दक्षिणादानमीरितम् ।<br>
यजमानस्स्वतन्त्रेण न कुर्यादिति शासनम् ॥ १२।८८ ॥<br>
हन्त्यल्पदक्षिणो यज्ञो यजमानं विशेषतः ।<br>
अदक्षिणं तु यजनं निष्फलं त्विति शासनम् ॥ १२।८९ ॥<br>
मुहूर्ते समनुप्राप्ते वाद्यघोषसमन्वितम् ।<br>
तोयधारासमायुक्तं स्वस्तिसूक्तं समुच्चरन् ॥ १२।९० ॥<br>
आचार्यः कुम्भमादाय व्रजेत्पूर्वं ततःक्रमात् ।<br>
नयेयुस्थ्सापकाः पश्चाद्देवं देप्यादिसंयुतम् ॥ १२।९१ ॥<br>
प्रदक्षिणं शनैगन्त्वा देवागारं प्रविश्य च ।<br>
पीठस्य दक्षिणे भागे धान्यपीठे प्रकल्पिते ॥ १२।९२ ॥<br>
आचार्यस्सन्न्यसेत्कुम्भं देवं चादायचात्वरः ।<br>
कौतुकं ब्रह्मस्थाने तु स्थापयित्वा विचक्षणः ॥ १२।९३ ॥<br>
&ldquo;भूरसि भूम्ऽ इत्युक्त्वा पीठे देवं सुयोजयेत् ।<br>
तस्य दक्षिणपाशेन्व् तु श्रीदेवीं स्थापयेद्बुधः ॥ १२।९४ ॥<br>
तथैव वामपाशेन्व् तु भूमिं कुर्यात्प्रतिष्ठिताम् ।<br>
देवस्य वामभागे तु स्थापयेद्बिम्बमोत्सवम् ॥ १२।९५ ॥<br>
स्नापनं बलिबेरं च दक्षिणे स्थापयेद्बुधः ।<br>
विष्णुसूक्तं च जप्त्यैव पुरुषसूक्तयुतं तथा ॥ १२।९६ ॥<br>
ध्रुवसूक्तं वैष्णवं च देवीभ्यां च पृथक् पृथक् ।<br>
श्रीभूसूक्तं पृथक् जप्त्वा पश्चान्न्यासं समाचरेत् ॥ १२।९७ ॥<br>
&ldquo;सुवभुन्वभून्ऽरित्युक्त्वा चाक्षराणि विशेषतः ।<br>
पादयोरन्तरे विद्वान् यकारं विन्यसेत्ततः ॥ १२।९८ ॥<br>
बिम्बस्य हृदये सम्यङ्न्यसेद्बीजाक्षरं परम् ।<br>
रुक्माभं परमं बीजं सर्वकारणकारणम् ॥ १२।९९ ॥<br>
तरुणार्क सहस्राभं ब्रह्मेशाभ्यां नमस्कृतम् ।<br>
पद्मासनस्थं देवेशं श्रीवत्कालङ्कृतोरसम् ॥ १२।१०० ॥<br>
शङ्खचक्रधरं सौम्यं सर्वाभरण भूषितम् ।<br>
&ldquo;ओऽमित्येकाक्षरं ब्रह्म प्रणवः परिपठ्यते ॥ १२।१०१ ॥<br>
&ldquo;श्रीऽकारं श्रिय इत्युक्त्वा &ldquo;लऽकारं भुव इत्यपि ।<br>
कूर्चेनादाय तत्तोयं कुम्भस्थं शक्तिसंयुतम् ॥ १२।१०२ ॥<br>
&ldquo;इदं विष्णुऽस्समुच्चार्य समादाय समाहितः ।<br>
&ldquo;आयातु भगवाऽनुक्त्वाध्रुवबेरस्य मूर्धवि ॥ १२।१०३ ॥<br>
विष्णुं च पुरुषं सत्यमच्युतं चानिरुद्धकम् ।<br>
अचले देवदेवेशो व्याप्य तिष्ठतीति श्रुतिः ॥ १२।१०४ ॥<br>
&ldquo;श्रिये जाऽतेति मन्त्रेण श्रियमावाहयेद्बुधः ।<br>
&ldquo;मेदिऽनीति च मन्त्रेण हरिणीं सम्यगाह्वयेत् ॥ १२।१०५ ॥<br>
कौतुकेचौत्सवेचैव स्नापने बलिबेरके ।<br>
प्रणिधिमुद्धृत्य तत्काले दीपाद्दीपमिव क्रमात् ॥ १२।१०६ ॥<br>
ध्रुवबेरात्समावाह्य कूर्चेनावाहयेत्क्रमात् ।<br>
नवधा मार्गमालोक्य यथेष्टं कर्तुरिच्छया ॥ १२।१०७ ॥<br>
अविच्छिन्नार्ऽचनं नित्यं विधिनैव प्रकल्पयेत् ।<br>
अशक्तश्चेत्तथाकर्तुं प्रतिष्ठां नैव कारयेत् ॥ १२।१०८ ॥<br>
आढ्यस्सर्वसमस्त्यागी चिकीर्षुर्विष्णुमन्दिरम् ।<br>
स्वार्थं कृत्वा त्रिधैकांशं कुटुम्बार्थे विधाय च ॥ १२।१०९ ॥<br>
अंशाभ्यामवशिष्टाभ्यां विमानार्चनमारभेत् ।<br>
आपद्यपि च कष्टायां न द्रुह्येदात्मने बुधः ॥ १२।११० ॥<br>
अविच्छिन्ना यथा पूजा विधिना सम्प्रवर्तते ।<br>
तथा प्रकल्पयेद्विद्वान् भूमिभोगेन वै स्थितिम् ॥ १२।१११ ॥<br>
अर्चकस्यार्ऽचनार्ऽथं च कुटुम्बार्थं च यत्नतः ।<br>
अत्यन्तपुष्कलां भूमिं बहुसस्योचितां तथा ॥ १२।११२ ॥<br>
करग्रहादि रहितामर्चकाय समर्पयेत् ।<br>
ततश्च ताम्रपट्टादौ लेख्य सीमाविनिश्चयम् ॥ १२।११३ ॥<br>
देवनाम्नैव तां भूमिं दद्यादर्चकजीविकाम् ।<br>
इदमग्रे प्रकुर्वीति तदधीना स्थितिर्हरेः ॥ १२।११४ ॥<br>
पिता हरिस्तु भगवानर्चकः पुत्र उच्यते ।<br>
पुत्रस्यन लिखेन्नाम सन्निधाने पितुःक्रमात् ॥ १२।११५ ॥<br>
अर्चकस्सुप्रसन्नात्मा हरिदेव हि केवलम् ।<br>
अथ वा विलिखेद्विद्वान् नाम्ना वा पूजक स्य च ॥ १२।११६ ॥<br>
तथार्ऽचकस्य चावासमालयस्य समीपतः ।<br>
शिलाभिस्सुदृढं कृत्वा वासायास्य प्रशस्यते ॥ १२।११७ ॥<br>
अक्लेशेन यथा जीवेदर्चकस्सुसमाहितः ।<br>
यावच्चन्द्रदिवानाथं तथा कुर्यात्प्रयत्नतः ॥ १२।११८ ॥<br>
अर्चके क्लेशयुक्तेतु क्लिश्यते भगवान् हरिः ।<br>
अर्चके तु सुसन्तुष्टे तदा तुष्टो जनार्दनः ॥ १२।११९ ॥<br>
रूपद्वयं हरेः प्रोक्तं बिम्बमर्चक एवच ।<br>
बिम्बे त्वावाहनादर्वाक्सदा सन्निहितोर्ऽचके ॥ १२।१२० ॥<br>
पुनर्विचिन्त्य धर्मात्मा यजमानो मुदान्वितः ।<br>
शक्तिलोभमकृत्वैव करोति विभवान्तरम् ॥ १२।१२१ ॥<br>
पञ्चपर्वसु सङ्क्रान्तौ पुण्याहेष्वितरेषु च ।<br>
विशेष पूजनार्थञ्च हविरर्थं च यत्नतः ॥ १२।१२२ ॥<br>
स्नपनार्थं चोत्सवार्थं प्रायश्चित्तार्थमेव च ।<br>
नटनर्तकदासीनाङ्गायकानां चशक्तितः ॥ १२।१२३ ॥<br>
विद्यार्थिनां च भक्तानामन्यस्य विभवस्य च ।<br>
वृत्तिं तुपरिकल्प्यैव भूरूपां पुरतो हरेः ॥ १२।१२४ ॥<br>
ददात्याचार्यहस्ते तु मन्त्रोदकपुरस्सरम् ।<br>
अन्येषां विभवानां चतथैवान्यपदार्थिनाम् ॥ १२।१२५ ॥<br>
तत्तन्नाम्नैव भूम्यादिं दापयेद्देशिकोत्तमः ।<br>
आचार्यस्यापि तन्नाम्ना कल्पयेद्वृत्तिमुत्तमाम् ॥ १२।१२६ ॥<br>
एवं यः कुरुते भक्त्या ऐहिकामुष्मिकं फलम् ।<br>
पशुभृत्यादिभोगांश्च वाहनादीन् विशेषतः ॥ १२।१२७ ॥<br>
सुवर्णरत्नधान्यादीनत्यन्तं समवाप्नुयात् ।<br>
तस्य कायकृतं पापं तत्क्षणादेव नश्यति ॥ १२।१२८ ॥<br>
यं यं कामयते सर्वन्तं तमाप्नोत्यसंशयम् ।<br>
पूर्वजातिगतास्तस्य पितरः पितुरन्वये ॥ १२।१२९ ॥<br>
मातृपक्षे च येजातास्तस्य मातामहादयः ।<br>
सर्वेपि त्रिदिवं यान्ति मोदन्ते त्रिदिवे चिरम् ॥ १२।१३० ॥<br>
ततो यास्यन्ति वैकुण्ठं निस्समाभ्यधिकं महः ।<br>
यस्सम्यक्पालयेदेतदधिकं यश्च वर्धयेत् ॥ १२।१३१ ॥<br>
आद्येष्टकादि निर्माणफलमेव प्रपद्यते ।<br>
सर्वाशुभविनाशं च लब्ध्वाचेष्टमवाप्य च ॥ १२।१३२ ॥<br>
अन्ते विमानमारुह्य विष्णोर्याति परं पदम् ।<br>
किं बहूक्तेन विधिना न दैवं केशवात्परम् ॥ १२।१३३ ॥<br>
तं विष्णुं पूजयेन्नित्यं सर्वसाधनसाधनम् ।<br>
सर्वमुक्तिप्रदं नित्यं सर्वकामफलप्रदम् ॥ १२।१३४ ॥<br>
ग्रामाग्रहारयोस्सम्यगर्चनं तत्र वासिनाम् ।<br>
सर्वसिद्धिप्रदं नित्यं पुत्रपौत्रप्रवर्धनम् ॥ १२।१३५ ॥<br>
सामान्यमग्नि होत्रं स्यादनग्नीनां तपोधनाः ।<br>
साग्नीनामप्यविज्ञातप्रायश्चित्ताय कल्पते ॥ १२।१३६ ॥<br>
तस्मात्कुर्यादविच्छिन्नमर्चनं सर्वयत्नतः ॥ १२।१३६ ॥</p>
<p>इति श्रीवैखानसे भगवच्छास्त्रे भृगुप्रोक्तायां संहितायां प्रकीर्णाधिकारे द्वादशो ऽध्यायः।</p>
<hr>
<p>अथ त्रयोदशो ऽध्यायः।</p>
<p>अथ त्रयोदशो ऽध्यायः।<br>
नवषट्पञ्चमूर्तिविधानम्<br>
अत ऊर्ध्वं प्रवक्ष्यामि नवषट्पञ्चमूर्तिकम् ।<br>
विष्णुं च पुरुषं सत्यमच्युतं चाविरुद्धकम् ॥ १३।१ ॥<br>
नरनारायणाभ्यां तु वाराहं नारसिंहकम् ।<br>
एवं तु नवमूर्तिस्तु स्थापयित्वा यधाविधि ॥ १३।२ ॥<br>
विष्ण्वादिपञ्चमूर्तीस्तु अदिमूर्तिन्तथाक्रमात् ।<br>
स्थापयेत् तत्क्रमेणैव षण्मूर्तिकमिहोच्यते ॥ १३।३ ॥<br>
विष्ण्वादीनां तु पञ्चानां स्थापनं पञ्चमूर्तिकम् ।<br>
दशावतारकल्पः<br>
मत्स्यः कूर्मोवराहश्च नारसिंहो ऽथ वामनः ॥ १३।४ ॥<br>
रामो रामश्च रामश्च कृष्णः कर्किरिमे दश ।<br>
सर्गकाले तु भगवान् सृष्ट्वा विखनसं गुरुम् ॥ १३।५ ॥<br>
वेदानुपादिशत्तस्मै लोकसंरक्षणक्षमान् ।<br>
पुरा मध्वादयः काले सम्भूय भुवि राक्षसाः ॥ १३।६ ॥<br>
अपाहरंस्तु तान् वेदान् बलात्कृत्व विधिं मुहुः ।<br>
तदा तु सोमकं हन्तुं राक्षसं रणविक्रमम् ॥ १३।७ ॥<br>
अन्तर्हितमकूपारे मात्स्यं भावं गतो हरिः ।<br>
हत्वा तु सोमङ्कं पश्चाद्वेदानब्जभुवे ददौ ॥ १३।८ ॥<br>
ग्रामादिषु च सर्वत्र मध्यमे पश्चिमे ऽपिवा ।<br>
हस्तिपृष्ठविमाने तु कुम्भाकारविमानके ॥ १३।९ ॥<br>
द्वितालेनोत्तमं कुर्यान्मानमेतदुदाहृतम् ।<br>
अवतारस्य सर्वस्य कौतुकं स्याच्छतुर्भुजम् ॥ १३।१० ॥<br>
विशेषमत्र वक्ष्यामि प्रधाने ऽब्जावले क्रमात् ।<br>
हौत्रप्रशंसनं कृत्वा देवतावाहनं चरेत् ॥ १३।११ ॥<br>
&ldquo;मत्स्यं च जलजं चेति भद्रं क्रीडात्मकंऽतथा ।<br>
एवमादिभिरावाह्य चान्यत्पूर्ववदाचरेत् ॥ १३।१२ ॥<br>
&ldquo;यस्स्वयं सृष्टऽमित्युक्त्वा शतमष्टोत्तरं यजेत् ।<br>
यथोक्तेनैव मार्गेण संस्थाप्य विधिनार्ऽचयेत् ॥ १३।१३ ॥<br>
कूर्मः देवासुरार्थं मृते कृतयुगे हरिः ।<br>
कच्छपस्समभूद्धर्तुं मन्धरं तं महाचलम् ॥ १३।१४ ॥<br>
ग्रामादौ वास्तुमध्ये च पर्वताग्रे विशेषतः ।<br>
नन्द्यावर्तविमाने वा फेलाकारविमानके ॥ १३।१५ ॥<br>
एकतालेन मानेन कूर्मरूपं विधीयते ।<br>
कूर्मरूपं ध्रुवं कुर्यात् कौतुकं तु चतुर्भुजम् ॥ १३।१६ ॥<br>
प्रतिष्ठां पूर्ववत्कुर्याद्गार्हपत्ये विशेषतः ।<br>
हौत्रमत्र प्रशंसन्ति मूर्तिमस्त्रमथोच्यते ॥ १३।१७ ॥<br>
&ldquo;अकूपारं कूर्मरूपं विष्णुं च वसुधाधरम्ऽ ।<br>
&ldquo;अकूपारं जलं कूर्मं कच्छपंऽत्विति के च न ॥ १३।१८ ॥<br>
समावाह्य तु तैरेव निरुप्याज्याहुतीर्यजेत् ।<br>
&ldquo;रायामीशऽस्समुच्चार्य शतमष्टाधिकं यजेत् ॥ १३।१९ ॥<br>
उक्तवत्थ्सापयेद्विद्वान् विधिना सम्यगर्चयेत् ।<br>
मत्स्यकूर्मौ द्विधा प्रोक्तौकिं चिद्भेदं प्रचक्षते ॥ १३।२० ॥<br>
द्विभुजौ केचिदिच्छन्ति केचिदिष्टभुजौ बुधाः ।<br>
वराहः<br>
देवमानुषतिर्यञ्च स्थावरा जङ्गमास् तथा ॥ १३।२१ ॥<br>
पुरासृष्टा यथा सर्वे चत्वारो भुवि जन्तवः ।<br>
जरायुजाण्डजोद्भिज्जन्वेदजाश्चेति जातितः ॥ १३।२२ ॥<br>
एवं प्रवर्तमाने तु हिरण्याक्षो महाबलः ।<br>
रसातलमगाद्धृत्वा चराचरधरां महीम् ॥ १३।२३ ॥<br>
महावराहवपुषा तां तदोद्धृतवान् हरिः ।<br>
वराहस्त्रिविधः प्रोक्तो देवस्याविष्कृतौ पुनः ॥ १३।२४ ॥<br>
क्रमादादिवराहश्च वराहः प्रलयात्मकः ।<br>
यज्ञवाराह इत्येवं त्रिविधिस्सम्प्रकीर्तितः ॥ १३।२५ ॥<br>
विमाने पर्वताकारे श्रीप्रतिष्ठितके तथा ।<br>
दशतालेन मानेन देवं सूकरमाचरेत् ॥ १३।२६ ॥<br>
चतुबान्हुसमायुक्तं शङ्खचक्रधरं परम् ।<br>
वामपादं समाकुञ्च्य महीमुद्धृत्य सादरम् ॥ १३।२७ ॥<br>
दक्षिणं चण्डितं कुर्यान्महीमूरौ समाचरेत् ।<br>
महीं च श्यामवर्णां तु कुर्याच्चैव विधानतः ॥ १३।२८ ॥<br>
एवमादिवराहन्तु कारयेल्लक्षणान्वितम् ।<br>
अवान्तरमनुप्राप्य यदा तु प्रलयं हरिः ॥ १३।२९ ॥<br>
तत्तोयमुपसंहर्तुं वराहं रूपमास्थितः ।<br>
ततः प्रलयवाराहं पुराभूतं च कारयेत् ॥ १३।३० ॥<br>
शङ्खचक्रधरं सौम्यं पीताम्बरधरं हरिम् ।<br>
दक्षिणं चाभयं हस्तं वामं कट्यवलम्बितम्, ॥ १३।३१ ॥<br>
महीं तु दक्षिणे कुर्यात्सश्यामनिभां तथा ।<br>
सुखासनक्रमेणैव चासीनां वा स्वलङ्कृताम् ॥ १३।३२ ॥<br>
एवं प्रलयवाराहं कारयेत्तु विचक्षणः ।<br>
हिरण्याक्षःपुरा रक्षो बलवान् बलिनां वरः ॥ १३।३३ ॥<br>
वरेण गर्वाद्दुर्बुद्धिर्यज्ञविद्वेषको ऽवृधत् ।<br>
अवातरत्तदा विष्णुवन् रसूकरमूर्तिमान् ॥ १३।३४ ॥<br>
हत्वा सदैत्यं सबलं पश्चाद्यज्ञान्न्यवर्तयत् ।<br>
तस्माद्यज्ञवराहं तु तञ्च कुर्याद्विधानतः ॥ १३।३५ ॥<br>
श्वेतं यज्ञवराहं तु श्रीभूमिभ्यां सहैव वा ।<br>
सुखासने समासीनं कुर्याल्लक्षणसंयुतम् ॥ १३।३६ ॥<br>
त्रयाणां च वराहाणां स्थापने भेद उच्यते ।<br>
पूर्वोक्तेन क्रमेणैव सर्वं कृत्वा विशेषतः ॥ १३।३७ ॥<br>
सभ्याग्निकुण्डे रात्रौतु हौत्रशंसनमाचरेत् ।<br>
&ldquo;वराहं वरदं विष्णुमुर्वीसन्धारणं तथा ॥ १३।३८ ॥<br>
वज्रदंष्ट्रऽमिति प्रोच्य देवमादिवराहकम् ।<br>
&ldquo;महीं तां पृथुलामुर्वीऽमिति देवीं महीं क्रमात् ॥ १३।३९ ॥<br>
आवाहयेद्यथान्यायमन्वत्सर्वं समाचरेत् ।<br>
&ldquo;वाराहं प्रलयहरं भूतेशं विष्णुमेव च ॥ १३।४० ॥<br>
जगत्त्रयात्मकम्ऽ चोक्त्वा वराहं प्रलयात्मकम् ।<br>
&ldquo;वराहं देवरूपं च यज्ञेशं यज्ञवर्धकम् ॥ १३।४१ ॥<br>
विष्णुम्ऽ चेति तथा देवं यज्ञवाराहमाह्वयेत् ।<br>
आवाहनादिसर्वत्र पूर्ववत्कारयेद्बुधः ॥ १३।४२ ॥<br>
&ldquo;क्ष्मामेकाऽमिति मन्त्रेण यजेदष्टोत्तरं शतम् ।<br>
हरेरुक्तविधानेन सर्वं पूर्ववदाचरेत् ॥ १३।४३ ॥<br>
नारसिंहः<br>
हिरण्यकशिपुर्नाम दैत्यानां प्रबलो ऽभवत् ।<br>
वरेण गर्वाद्दैत्येन्द्रो हिरण्यकशिपुस्तदा ॥ १३।४४ ॥<br>
देवैर्मृगैर्मनुष्यैर्वा जीविभिर्वाप्यजीविभिः ।<br>
दिवा वा यदि वा रात्रौ वधो मे न भवेदिति ॥ १३।४५ ॥<br>
लोकानुद्वेजयमास तदा तं दैत्यसत्तमम् ।<br>
हन्तुकामः कृतोद्योगश्चिन्तयित्वा हरिः प्रभुः ॥ १३।४६ ॥<br>
तत्पालितपुराद्बाह्ये महापर्वतमस्तके ।<br>
रक्षसा पीडितैर्देवैः प्रार्थितः करुणानिधिः ॥ १३।४७ ॥<br>
नरसिंहवपुर्भूत्वा दिवा रात्रिं व्यपोह्य च ।<br>
सन्ध्याकाले ऽवधीत्तन्तु भुवङ्गे स नखायथः ॥ १३।४८ ॥<br>
बाह्यमाभ्यस्तरं हित्वा जीवाजीवैर्नखैश्शुभैः ।<br>
एवं दैत्यवधं कृत्वा पर्वते ऽन्तरभूत् हरिः ॥ १३।४९ ॥<br>
ततस्तमर्चयेद्भक्त्या विजयार्थं विवृद्धये ।<br>
पर्वताकृतिके वापि श्रीप्रतिष्ठितके ऽपिवा ॥ १३।५० ॥<br>
दशतालेन मानेन नरसिंहं प्रकल्पयेत् ।<br>
गिरिजं स्थूणजं चैव सुदर्शननृसिंहकम् ॥ १३।५१ ॥<br>
तथा लक्ष्मीनृसिंहं च पातालनरसिंहकम् ।<br>
तथा पुच्छनृसिंहं च नृसिंहं षड्विधं विदुः ॥ १३।५२ ॥<br>
सिंहासने समासीनं सर्वाभरण भूषितम् ।<br>
नारसिंहं चतुर्बाहुं शङ्खचक्रधरं परम् ॥ १३।५३ ॥<br>
पादौ द्वौ च समाकुञ्च्य न्यस्य सिंहासने स्थितम् ।<br>
प्रसार्य हस्तौ द्वौ जान्वोस्तयोरूर्ध्वे निधाय च ॥ १३।५४ ॥<br>
वस्त्रेण चोरू बद्ध्वैवमासीनं गिरिजं तथा ।<br>
श्रियं कनकवर्णाभां मेदिनीं श्यामसन्निभाम् ॥ १३।५५ ॥<br>
ब्रह्मेशौ वन्दमानौ तु दक्षिणोत्तरयोः क्रमात् ।<br>
वाहनं सामवेदं च प्रमुखे सम्प्रकल्पयेत् ॥ १३।५६ ॥<br>
साम श्यामनिभं कुर्यात्सर्वाभरणभूषितम् ।<br>
भूमीशो नामगन्धर्वो शैषिकस्थानमाश्रितः ॥ १३।५७ ॥<br>
कारयेदुक्तवर्णन्तं सर्वाभरणभूषितम् ।<br>
स्थूणजं सम्प्रवक्ष्यामि स्थूणादाविर्बभौ हरिः ॥ १३।५८ ॥<br>
वामपादं समाकुञ्च्य दक्षिणं सम्प्रसार्य च ।<br>
चतुर्भुजधरं देवं शङ्खचक्रेच कारयेत् ॥ १३।५९ ॥<br>
हस्तं तु दक्षिणं पूर्वं कुर्याद्दानकरं तधा ।<br>
वामहस्तं प्रबद्ध्यैव ऊरौ च तु सुविन्यसेत् ॥ १३।६० ॥<br>
सटाकन्धरसंयुक्तं तीक्ष्णदंष्ट्रं भयानकम् ।<br>
शङ्खकुन्देन्दुधवलं सर्वाभरणभूषेतम् ॥ १३।६१ ॥<br>
सुदर्शननृसिंहस्य लक्षणं सम्प्रवक्ष्यते ।<br>
सूर्यकोटिप्रतीकाशं चक्रं विमलमुज्ज्वलम् ॥ १३।६२ ॥<br>
बृहद्भानुपुरद्वन्द्वं चक्रमध्ये प्रकल्पयेत् ।<br>
चक्रमध्ये समासीनं नृसिंहमरुणप्रभम् ॥ १३।६३ ॥<br>
अत्यन्तभीषणाकारं भक्तानामभयप्रदम् ।<br>
चक्रायुधं चतुर्बाहुं देवदेवं प्रकल्पयेत् ॥ १३।६४ ॥<br>
वक्ष्येलक्ष्मीरृसिंहस्य लक्षणं मुनिसत्तमाः ।<br>
वामपादं समाकुञ्च्य दक्षिणं सम्प्रसार्य च ॥ १३।६५ ॥<br>
वामोरौ श्रियमासीनां प्राञ्जलीकृतवास्तकाम् ।<br>
वामहस्तेन देह्यश्च कुर्वन्तमुपगूहनम् ॥ १३।६६ ॥<br>
दक्षिणं त्वभयं कुर्यात्पराभ्यां शङ्कचक्रके ।<br>
पातालनारसिंहाख्यमासीनं पूर्ववत्तथा ॥ १३।६७ ॥<br>
फणैस्तु पञ्चभिस्सम्यक् छन्नमूर्धानमेव च ।<br>
दक्षिणादक्षिणं हस्तं वरदं कटीकं तथा ॥ १३।६८ ॥<br>
वक्ष्ये पुच्छनृसिंहस्तु पुच्छयुक्तं तु कारयेत् ।<br>
अभयं दक्षिणं हस्तं वाममूरुप्रतिष्ठितम् ॥ १३।६९ ॥<br>
दक्षिणं पादमाकुञ्च्य सर्वाभरणभूषितम् ।<br>
नारसिंहमिदं कृत्वास्थापनारम्भमाचरेत् ॥ १३।७० ॥<br>
तत्रचाहवनीयाग्नौ हौत्रशंसनमाचरेत् ।<br>
&ldquo;नारसिंहं तपोनाथं महाविष्णुं महाबलम् ॥ १३।७१ ॥<br>
भक्तवत्सलऽ मित्युक्त्वा नरसिंहं समाह्वयेत् ।<br>
&ldquo;तपोनिधिम्ऽ समुच्चार्य शतमष्टाधिकं यजेत् ॥ १३।७२ ॥<br>
स्नापनं चोत्सवं चैव हरेरिव विधानतः ॥ १३।७३ ॥</p>
<p>इति श्रीवैखानसे<br>
भगवच्छास्त्रे भृगुप्रोक्तायां संहितायां<br>
प्रकीर्णाधिकारे त्रयोदशो ऽध्यायः।</p>
<hr>
<p>अथ चतुर्दशो ऽध्यायः।</p>
<p>अथ चतुर्दशो ऽध्यायः।<br>
दशावतारकल्पः (वामनः)</p>
<p>अथातस्सम्प्रवक्ष्यामि वामनस्य क्रमं यथा ।<br>
वैरोचनसुतोह्युग्रो बली च बलिनां वरः ॥ १४।१ ॥<br>
तद्बलस्यापहारार्थं काश्यपाज्जायते हरिः ।<br>
हरिर्वामनरूपो ऽभूच्छत्री दण्डी च वेदवित् ॥ १४।२ ॥<br>
वटबीजेन सदृशः केवलं सूत्रदण्डभृत् ।<br>
वर्तमाने महायज्ञे बलेर्वैरोचनेः पुरा ॥ १४।३ ॥<br>
तद्यज्ञशालां सम्प्राप्य वटुरूपो महाहरिः ।<br>
त्वं देहि त्रिपदीं मह्यं गामित्यूचे स्वमायया ॥ १४।४ ॥<br>
बलिश्च त्रिपदं तस्मैप्रादात्तोयसमन्वितम् ।<br>
हस्तेजले पतत्याशु भद्रं रूपमवाप्य च ॥ १४।५ ॥<br>
देवस्त्रैविक्रमं रूपं सर्वं लोकं तदाग्रहीत् ।<br>
त्रिविक्रमप्रतिष्ठायां विशेषस्सम्प्रवक्ष्यते ॥ १४।६ ॥<br>
वसन्त्विमाने वा भद्रके हस्तिभद्रके (?) ।<br>
दीर्घशारे महाकूटे स्थापनं सर्वसिद्धिदम् ॥ १४।७ ॥<br>
दशतालेन मानेन देवदेवं प्रकल्पयेत् ।<br>
सव्यं पादं स्थितं कुर्याद्दक्षिणं चोद्थितं भवेत् ॥ १४।८ ॥<br>
चतुर्भुजं प्रकुर्वीत संयुतं वाष्टभिर्भुजैः ।<br>
दक्षिणे शार्ङ्गमालम्ब्य भूम्यां चैव प्रस्र्य च ॥ १४।९ ॥<br>
शरं च दक्षिणे हस्ते खड्गं चैव तथा भवेत् ।<br>
गदा वामकरे प्रोक्ता तथा खेटकमेव च ॥ १४।१० ॥<br>
चक्रशङ्खेतथा कुर्यादूर्ध्वबाहोर्विचक्षणः ।<br>
एवमेव प्रकुर्वीत वसुहस्तं प्रकल्पयन् ॥ १४।११ ॥<br>
सस्यश्यामनिभं कुर्याद्धर्ष वेगसमन्वितम् ।<br>
सर्वाभरण संयुक्तं कीरीटादिविभूषितम् ॥ १४।१२ ॥<br>
इन्द्रं सस्यनिभं कुर्याद्वामपार्श्वे च सुस्थितम् ।<br>
दक्षिणे धर्मराजं च पुष्पमालाधरं पुनः ॥ १४।१३ ॥<br>
दक्षिणे भित्तिपोर्श्वे तु ब्रह्माणं च प्रकल्बयेत् ।<br>
हस्ताभ्यां कुम्भयोश्चैव पादप्रक्षालनं चरेत् ॥ १४।१४ ॥<br>
तस्यपादाम्बुजे चैव जातां गङ्गां च सुन्दरीम् ।<br>
प्राञ्जलीकृत्य हस्ताभ्यां नाभेरूल्रावं शरीरगौ ॥ १४।१५ ॥<br>
पार्श्वयोरुभयोश्चापि चन्द्रादित्यौ च पूर्ववत् ।<br>
जाम्बवन्तं तथा भेरीं ताडयस्तं नराकृतिम् ॥ १४।१६ ॥<br>
इन्द्रं श्यामनिभं कुर्याद्यममञ्जनसन्निभम् ।<br>
आदित्यं चाग्नि वर्णं च चन्द्रं श्तेतं तथा चरेत् ॥ १४।१७ ॥<br>
पीतवर्णं बलिं कुर्यान्नीलाभं जाम्बवन्तकम् ।<br>
ब्रह्माणं पीतवर्णं च श्यामवर्णां च जाह्नवीम् ॥ १४।१८ ॥<br>
एवं वर्णक्रमेणैव चित्राभासं च कारयेत् ।<br>
पूजकौ तु प्रकुर्वीत तथा शक्रबृहस्पती ॥ १४।१९ ॥<br>
शङ्खं दक्षिणतः कुर्याच्चक्रं वामे समर्चयेत् ।<br>
अमूर्तं वा समूर्तं वा कल्पयित्वा यथाक्रमम् ॥ १४।२० ॥<br>
शुक्रं शुक्लनिभं कुर्यात्पीतवर्णं बृहस्पतिम् ।<br>
महीं दक्षिणतः पार्श्वेस्थितामेवं प्रकल्पयेत् ॥ १४।२१ ॥<br>
उदङ्मुखीं च कुर्दीत पद्महस्तां च दक्षिणे ।<br>
वामे प्रसारितां चैव सर्वरत्न विभूषिताम् ॥ १४।२२ ॥<br>
तस्याःपूर्वे तथा कुर्यात्प्रह्लादं चोत्तरामुखम् ।<br>
जटामुकुटसंयुक्तं सर्वाभरणभूषितम् ॥ १४।२३ ॥<br>
हृदयेञ्जलिसंयुक्तं शुकवत्रनिभाम्बरम् ।<br>
तस्यचोत्तरपार्श्वे तु ब्रह्मासूत्रस्य दक्षिणे ॥ १४।२४ ॥<br>
असुरेन्द्रं तथासीनं विनतं पश्चिमामुखम् ।<br>
ब्रह्माञ्जलि समायुक्तं कीरीटादिविभूषितम् ॥ १४।२५ ॥<br>
एवं वैरोचनिं कुर्यात्पुष्पाम्बरधरम्परम् ।<br>
नमुचिं च समासीनं पादपीठावलम्बिनम् ॥ १४।२६ ॥<br>
वामपार्श्वे समासीनं पूर्वभित्तिसमाश्रयम् ।<br>
कल्पयित्वा यथामार्गं शुक्रं चैव समागतम् ॥ १४।२७ ॥<br>
वामपादं समासीनं दक्षिणं कुञ्चितं तथा ।<br>
अभयं दक्षिणं हस्तं वामं कट्यवलम्बितम् ॥ १४।२८ ॥<br>
सर्वाभरण संयुक्तं पश्चिमामुखमेव च ।<br>
तस्य चोत्तरपार्श्वेतु पक्षिराजं प्रकल्पयेत् ॥ १४।२९ ॥<br>
दक्षिणामुखसंयुक्तं शुक्रेमुष्टिप्रहारिणम् ।<br>
एवं गर्भगृहे प्रोक्तं विधिना कारयेद्बुधः ॥ १४।३० ॥<br>
मण्डपे निम्नितस्थाने अनन्तं चोत्तरामुखम् ।<br>
हृदयेञ्जलिसंयुक्तं स्थितमेवं प्रकल्पयेत् ॥ १४।३१ ॥<br>
फणैस्तु पञ्चभिर्युक्तं सर्वाभरणभूषितम् ।<br>
उत्तरे भित्तिपार्श्वेतु वासुकीं च प्रकल्पयेत् ॥ १४।३२ ॥<br>
अन न्तवत्तथा कुर्याद्धर्ष वेगसमन्वितम् ।<br>
एवमेव विधानेन कल्पयित्वा यथाक्रमम् ॥ १४।३३ ॥<br>
श्यामवर्णां तथा देवीं प्रह्गादं पीतमेव च ।<br>
कनकाभं बलिञ्चैव नमुचिं च तथै व च ॥ १४।३४ ॥<br>
शक्रं तु पूर्ववत्कुर्यात्पञ्चवर्णं खगाधिपम् ।<br>
अनन्तं पीतवर्णं च वासुकिं श्याममेव च ॥ १४।३५ ॥<br>
एवं स्थानक्रमेणैव कूटयुक्तेन कारयेत् ।<br>
अथ वा भित्तिपार्श्वे तु चित्राभासे ऽधमाधमम् ॥ १४।३६ ॥<br>
त्रिविक्रमं प्रवक्ष्यामि यथा कुर्याज्जगत्त्रये ।<br>
एकं जानुसमं कुर्याद्द्वितीयं नाभितस्समम् ॥ १४।३७ ॥<br>
तृतीयं तु ललाटान्तं त्रिविधं स्यात्त्रिविक्रमम् ।<br>
महीं देवीं तथा चैव प्रह्लादं तु बलिं तथा ॥ १४।३८ ॥<br>
नमुचिं च तथा शुक्रं गरुडं च तथा चरेत् ।<br>
अनन्तं वासुकीं चैव मष्टाङ्गस्थापनं चरेत् ॥ १४।३९ ॥<br>
विष्णुं त्रिविक्रमं चेति त्रिलोकेशमतः परम् ।<br>
विश्वेश्वरं त्रिमूर्ति च सर्पाधारऽ मितीरयेत् ॥ १४।४० ॥<br>
&ldquo;पीतवर्णं गुरुं चैव तैष्यं चैव बृहस्पतिम्ऽ ।<br>
&ldquo;समुचिं कनकाभं च पीतवाससमित्यपि ॥ १४।४१ ॥<br>
श्यामलाङ्गमिति प्रोक्तम्ऽ मूर्तिमन्त्रं यथाक्रमम् ।<br>
&ldquo;हरिणीं च तथा पौष्णीं क्षौणीञ्चैव तथा महीम्।ऽ ॥ १४।४२ ॥<br>
&ldquo;प्रह्लादं वीर्यवित्तं च विष्णु भक्तं महाबलम्ऽ ।<br>
&ldquo;असुरेन्द्रं बलिं चेति वदान्यं वीरऽमेव च ॥ १४।४३ ॥<br>
शुक्रस्य पूर्वमेवोक्तं गरुडस्य विधानतः ।<br>
&ldquo;काश्यपं गरुडं चैव वैनतेयं खगाधिपम् ॥ १४।४४ ॥<br>
&ldquo;सहस्रशीर्षं शेषं च नागराजमितीर्य च ।<br>
अनस्तम्ऽ च समुच्चार्य शेषस्यावाहनं चरेत् ॥ १४।४५ ॥<br>
&ldquo;वासुकीं नागराजं च काद्रवेयं मनोरमम् ।<br>
एवं मूर्तिक्रमश्चैव मष्टाङ्गस्थापने चरेत् ॥ १४।४६ ॥<br>
प्रतिष्ठोक्तक्रमेणैव सर्वं पूर्ववदाचरेत् ।<br>
त्रिविक्रमप्रतिष्ठायामन्वाहार्ये विशेषतः ॥ १४।४७ ॥<br>
तथा हौत्रं प्रशंस्यैव मूर्त्यावाहनमाचरेत् ।<br>
जुष्टाकारं च कृत्वैव पूर्ववत्सर्वमाचरेत् ॥ १४।४८ ॥<br>
&ldquo;यो वा त्रिमूर्तिऽरित्येवं शतमष्टाधिकं यजेत् ।<br>
कर्षणादिप्रतिष्ठान्तं पूर्ववत्सम्यगाचरेत् ॥ १४।४९ ॥<br>
इति श्रीवैखानसे भगवच्छास्त्रे भृगुप्रोक्तायां<br>
संहितायां प्रकीर्णाधिकारे चतुर्दशो ऽध्यायः।</p>
<hr>
<p>अथ पञ्चदशो ऽध्यायः।</p>
<p>अथ पञ्चदशो ऽध्यायः।<br>
दशावतार कल्पः (रामः) भार्गवः</p>
<p>अतः परशुरामस्य स्थापनं वक्ष्यते ऽधुना ।<br>
बहुभिर्बलवद्भिस्तु राजभिर्धरणी हता ॥ १५।१ ॥<br>
तद्वधाय कृतोद्योगो जमदग्निसुतो हरिः ।<br>
भूत्वावतीर्णो लोकेस्मिन् भारनिर्हरणाय वै ॥ १५।२ ॥<br>
परशुं च गृहीत्वोर्व्यां नृपान् सर्वान् प्रगृह्य च ।<br>
जघान किलभूयो ऽपि रामो भीमपराक्रमः ॥ १५।३ ॥<br>
स्थापयेच्छत्रुनाशाय रामं परशुधारिणम् ।<br>
श्रीप्रतिष्ठितके चैव अङ्गनाकार एव च ॥ १५।४ ॥<br>
मध्यमं दशतालेन रामं द्विभुजमाचरेत् ।<br>
परशं दक्षिणे हस्ते धृत्वाचैव विचक्षणम् ॥ १५।५ ॥<br>
वाममुद्देशहस्तं च जटामुकुटशोभितम् ।<br>
रक्तवर्णयुतं चैव श्वेताम्बरधरं तथा ॥ १५।६ ॥<br>
सर्पाभरणसंयुक्तं स्थानकं तत्र कारयेत् ।<br>
तद्रूपं कौतुकं कुर्यादथ वा तं चतुर्भुजम् ॥ १५।७ ॥<br>
अन्वाहार्ये प्रधानाग्नौ हौत्रशंसनमाचरेत् ।<br>
&ldquo;रामं ऋषिसुतं विष्णुं परशुपाणिऽमितीरयेत् ॥ १५।८ ॥<br>
इत्येवमुक्त्वा चावाह्य निरुप्याज्याहुतीर्यजेत् ।<br>
&ldquo;विष्णुर्वरिष्ठऽ इत्युक्त्वा शतमष्टाधिकं यजेत् ॥ १५।९ ॥<br>
उत्सवस्नपनादीनि विष्णुवत्सर्वमाचरेत् दाशरधिः ।<br>
रावणो बहुभिः क्रूरै राक्षसैश्च महाबलैः ॥ १५।१० ॥<br>
त्रीन् लोकान् पीडयामास वरदानेन गर्वितः ।<br>
देवास्सम्पीडितास्सर्वे मुनयश्चाखिलास्तथा ॥ १५।११ ॥<br>
तैर्देवैर्मुनिभिस्सर्वैः संस्तुतो हरिरव्ययः ।<br>
तद्वधाय कृतोद्योगो मानुषं रूपमास्थितः ॥ १५।१२ ॥<br>
अवतीर्णस्सुतो भूत्वा राज्ञो दशरथस्य चऽ ।<br>
रामस्तु राक्षसान् हत्वा सर्वान् लोकानपालयते ॥ १५।१३ ॥<br>
पुष्ट्यर्थी विजयार्थी च वीरार्थी च विशेषतः ।<br>
कूटागारेङ्गनाकारे फेलाकारं चतुष्फुटम् ॥ १५।१४ ॥<br>
स्वस्तिकं वा विमानस्तु कृत्वाचैव विचक्षणः ।<br>
राघवं तु प्रतिष्ठाप्य यथा वत्सम्प्रपूजयेत् ॥ १५।१५ ॥<br>
अथातस्सम्प्रवक्ष्यामि रामलक्ष्मण लक्षणम् ।<br>
सीताया वायुपुत्रस्य भरतस्यासुजस्य च ॥ १५।१६ ॥<br>
मानोन्मानप्रमाणानि वक्ष्ये सङ्क्षेपतः क्रमात् ।<br>
उत्तमं दशतालेन मध्यमेन यथाक्रमम् ॥ १५।१७ ॥<br>
उत्तमं राघवेन्द्रस्य मध्यमं लक्ष्मणस्य च ।<br>
अन्तेनै व तु मासेन सीतायास्तूच्छ्रयो भवेत् ॥ १५।१८ ॥<br>
नवतालेन मानेन वायुपुत्रं प्रकल्पयेत् ।<br>
अधमं दशतालेन भरतस्यानुजस्य च ॥ १५।१९ ॥<br>
एवं युक्तियुतेनैव क्रियते शास्त्रवित्तमैः ।<br>
गर्भद्वारविमानाभ्यां बेरमानमिहोच्यते ॥ १५।२० ॥<br>
उत्सव प्रतिमायान्तु सर्वेषामालयेषु वै ।<br>
तद्देवभेदं मूर्तीनां तत्प्रमाणेन योजयेत् ॥ १५।२१ ॥<br>
इष्यते गर्भमानन्तु पुष्यमानम्? विभज्य च ।<br>
उत्तमं पञ्चभागं तु चतुर्भागं तु मध्यमम् ॥ १५।२२ ॥<br>
त्रिभागमधमं प्रोक्तं यथावच्छास्त्रवित्तमाः ।<br>
गर्भमानं प्रवक्ष्यन्ति द्वारमानन्तु वक्ष्यते ॥ १५।२३ ॥<br>
सप्तभागे चतुर्भागमुत्तमं तु विधीयते ।<br>
त्षंशं तु मध्यमं प्रोक्तमर्थांशमधमं भवेत् ॥ १५।२४ ॥<br>
द्वारमानमिदं प्रोक्तं क्रियायान्तु विशेषतः ।<br>
रामस्याथ ललाटान्तं नासान्तं लक्ष्मणोच्छ्रयम् ॥ १५।२५ ॥<br>
आस्यान्तमथ वा कुर्याद्वायुपुत्रस्य लक्षणम् ।<br>
भरतस्यामजस्यापि तथा गलसमं भवेत् ॥ १५।२६ ॥<br>
उष्णीषात्पादपर्यन्तं चतुर्विंशच्छताङ्गुलम् ।<br>
षष्टिद्विगोलगं विद्यादेकत्षंशत्रिभागीकम्? ॥ १५।२७ ॥<br>
तालानि दशभागैकमुत्तमं दशतालकम् ।<br>
चतुर्भागाष्टभागं स्याच्चतुस्तालं तथैव च ॥ १५।२८ ॥<br>
दशतालस्य त्षंशेन उत्तमं मध्यमाधमम् ।<br>
मध्यमादधमं हीनं मुखे वार्धाङ्गुलक्षयम् ॥ १५।२९ ॥<br>
उष्णीषमङ्गुलं नेत्रं शिरस्त्षङ्गुलमिष्यते ।<br>
ललाटे हनुपर्यन्तं त्रयोदशार्धाङ्गुलं भवेत् ॥ १५।३० ॥<br>
गलं चतुर्यवाः प्रोक्ताग्रीवा सार्धत्रियङ्गुला ।<br>
हिक्का हृदयानाभ्यन्तं मेढ्रमूलं मुखत्रयम् ॥ १५।३१ ॥<br>
मुखायामं चतुर्मात्रं लिङ्गं पञ्चाङ्गुलायतम् ।<br>
नाभिरर्धाङ्गुलं ज्ञेयं निम्नार्धवरितालका ॥ १५।३२ ॥<br>
श्रोणी भागार्धमेवं स्यात्कटिः पञ्चाङ्गुलं भवेत् ।<br>
मेढ्रमूलादिजान्वन्तं सप्तविंशतिकाङ्गुलम् ॥ १५।३३ ॥<br>
जानुभागमिति प्रोक्तं जङ्घोरू सुसमायुतौ ।<br>
चरणं चतुरङ्गुल्यं मनोर्देशविधानतः ॥ १५।३४ ॥<br>
ब्रह्माङ्गुलमूखायामं त्रयोदशाङ्गुलमेव च ।<br>
कनिष्ठाङ्गुलमायाममेकादशाङ्गुलं भवेत् ॥ १५।३५ ॥<br>
अक्ष्णामुष्णीषपर्यन्तं भागार्धाङ्गुलमुच्छ्रयम् ।<br>
हिक्कासूत्रान्तमेवं स्वात्स्कन्धमूलद्वयं भवेत् ॥ १५।३६ ॥<br>
स्कन्धं भुजसमोत्सेधं भुजोर्ध्वं गोलकं भवेत् ।<br>
भुजद्विमुखमायामं कूर्परं च कलायतम् ॥ १५।३७ ॥<br>
प्रकोष्ठं विंशदङ्गुल्यं हस्तायाममिति स्मृतम् ।<br>
नास्यानि नाभिवामेभ्यो रक्षान्तं सूत्रदक्षिणम् ॥ १५।३८ ॥<br>
आदिसूत्रमिदं प्रोक्तमन्यत्सूत्रं च कारयेत् ।<br>
ईषत्कुञ्चितमात्रन्तु मात्रार्धं समकुञ्चितम् ॥ १५।३९ ॥<br>
द्विकलाकुञ्चितं ज्ञेयं त्रिविधं कुञ्चितं भवेत् ।<br>
पाष्णोन्य्रन्तरसंयुक्तं पञ्चागुलसमन्वितम् ॥ १५।४० ॥<br>
पादाङ्गुष्ठान्तरं चैव त्रयोदशाङ्गुलमीरितम् ।<br>
उष्णीषात्पार्श्वकर्णान्तं वामहस्तोच्छ्रयं भवेत् ॥ १५।४१ ॥<br>
नीव्रं कण्ठयवानान्त द्विमुखं विस्तरं भवेत् ।<br>
दक्षिणे लम्बहस्तन्तु ऊरुमूलौ समं भवेत् ॥ १५।४२ ॥<br>
नीव्रं पञ्चाङ्गुलं चैवत्रयोदशाङ्गुलमीरितम् ।<br>
हस्तन्तु द्व्यङ्गुल चेति कटीबाहू षडङ्गुलम् ॥ १५।४३ ॥<br>
त्रियुजा कुञ्चितं स्थित्या त्रिभङ्गाग्र विराजितम् ।<br>
दक्षिणे कटिदेशे तु वाममक्षान्वितं भवेत् ॥ १५।४४ ॥<br>
दक्षिणं मुखमाश्रित्य त्रिभङ्गाङ्ग मथोच्यते ।<br>
श्रुङ्गारगुणसंयुक्तं किरीटं वा विशेषतः ॥ १५।४५ ॥<br>
वज्रं पुल्लिङ्गवायुक्तं मकरकुण्डलमंयुतम् ।<br>
किरीटमुकुटौ ज्ञेयो हारकेयूरसंयुतम् ॥ १५।४६ ॥<br>
उष्णीषं केशपृष्ठान्ते त्रयोदशाङ्गुलमायतम् ।<br>
ग्रीवायां मध्यमं भागं ककुद्भागात्क्रमोन्नतिः ॥ १५।४७ ॥<br>
जानकीं समभङ्गेन वामहस्तेव पुष्पधृत् ।<br>
दक्षिणं सम्प्रसार्यैव रुक्मवर्णान्तु कारयेत् ॥ १५।४८ ॥<br>
श्यामवस्त्रधरां चैव दिव्यस्त्रीमण्डनोपमाम् ।<br>
लक्ष्मणं समभङ्गेन तप्तकाञ्चनसन्निभम् ॥ १५।४९ ॥<br>
भरतं श्यामवर्णन्तु शत्रुघ्नन्तु सुवर्णकम् ।<br>
लक्ष्मणस्याथ वामे तु स्थितौ बाणधनुर्धरौ ॥ १५।५० ॥<br>
हनूमन्तं पिङ्गलाभं वार्ताविज्ञापने परम् ।<br>
एवं सायुधवर्गन्तु वक्ष्यते ऽत्र निरायुधम् ॥ १५।५१ ॥<br>
प्रसारि दक्षिणं पादमितरच्चैव कुञ्चितम् ।<br>
दक्षिणे नाभयं हस्तं वामं कटिकमुच्यते ॥ १५।५२ ॥<br>
स्थापनादिक्रियास्सर्वाः पूर्ववत्कारयेत्ततः ।<br>
दक्षिणाग्नौ प्रधानेतु हौत्रशंसनमाचरेत् ॥ १५।५३ ॥<br>
&ldquo;रामं दाशरथिं विष्णुं काकुत्स्थऽमिति चाह्वयेत् ।<br>
&ldquo;सीतामयोनिजां लक्ष्मीं वैदेहीऽमिति चाह्वयेत् ॥ १५।५४ ॥<br>
&ldquo;रामानुजं च सौमित्रिं लक्ष्मणं लक्ष्मिवर्धनम्ऽ ।<br>
&ldquo;भरतं रामप्रियं चेति कैकैयीसुतमेव च ॥ १५।५५ ॥<br>
सद्वृत्तऽमिति चावाह्य भरतस्य विशेषतः ।<br>
&ldquo;शत्रुघ्नं सुमनस्कं च लक्ष्मणानुजमेव च ॥ १५।५६ ॥<br>
दशरथोद्भवऽमित्येव शत्रुघ्नं च समाह्वयेत्<br>
कपिराजं हनूमन्तं शब्दराशिं महामतिम्, ॥ १५।५७ ॥<br>
जुष्टाकारादिसर्वं च पूर्ववत्कारयेद्बुधः ।<br>
&ldquo;रायामीऽशेति मन्त्रेण शतमष्टाधिकं यजेत् ॥ १५।५८ ॥<br>
&ldquo;श्रिये जातऽश्च सीताया होमे मन्त्र उदीरितः ।<br>
&ldquo;तन्मा यशोग्रऽ मन्त्रेण भरतस्य च हूयते ॥ १५।५९ ॥<br>
&ldquo;शन्नो निधत्ताऽमुच्चार्य लक्ष्मणस्य हुनेत्सुधीः ।<br>
&ldquo;भूमानन्तोग्रऽ इत्युक्त्वा शत्रुघ्नस्य समाचरेत् ॥ १५।६० ॥<br>
&ldquo;मरुतः परमाऽत्मेति मारुतस्येव मारुते ।<br>
सर्वत्र जुहुयान्मन्त्रं शतमष्टाधिकं बुधः ॥ १५।६१ ॥<br>
अर्चनं चोत्सवं चैव स्नपने च हरेरिव ।<br>
हली<br>
दैत्यानां तु वधार्थाय यदुश्रेष्ठं मलाबलम् ॥ १५।६२ ॥<br>
बलभद्रं विदुस्सो ऽपि वसुदेवस्य सम्बभौ ।<br>
भूभारमोचनार्थाय विष्णुस्सबलभद्रकः ॥ १५।६३ ॥<br>
हत्वानरककंसादीन् सर्वान् लोकानपालयत् ।<br>
एवं स्थापयितुं राममिच्छेत्कारयितं च यः ॥ १५।६४ ॥<br>
सोमछन्दविमाने वा हस्तिपृष्ठे ऽथ वाबुधः ।<br>
तृतीयं राममास्थाप्य द्विभुजं स्वेतवर्णकम् ॥ १५।६५ ॥<br>
दशतानेन मानेन कृत्वा रूपं समाहितः ।<br>
दक्षिणेतरहस्ताभ्यां मुसलं खड्गमेव च ॥ १५।६६ ॥<br>
श्रोणीनूत्रसमेनैव मुष्टिं समुसलं दृढम् ।<br>
बाहुसूत्रसमं कुर्याद्धलं वामे तथैवच ॥ १५।६७ ॥<br>
तस्य दक्षिणपार्श्वेतु लक्ष्मीवद्रोहिणीं चरेत् ।<br>
एवं तु सायुधं कुर्याद्वक्ष्ये ऽहं तु निरायुधम् ॥ १५।६८ ॥<br>
वामपादं समाकुञ्च्य दक्षिणं सम्प्रसार्य च ।<br>
अभयं दक्षिणं हस्तं वाममूरौ च विन्यसेत् ॥ १५।६९ ॥<br>
अग्नावाहवनीयेतु हौत्रं तत्र प्रशंसयेत् ।<br>
&ldquo;रामं यदुवरं विष्णुं हलायुधऽमितिक्रमात् ॥ १५।७० ॥<br>
&ldquo;इन्दिरां रेवतीं चैव लक्ष्मीं रामप्रियाऽमिति ।<br>
एवमावाहनं कृत्वाजुष्टाकारादि पूर्ववत् ॥ १५।७१ ॥<br>
&ldquo;क्ष्मामेकाऽमिति मन्त्रेण शतमष्टाधिकं यजेत् ।<br>
अर्चनं चोत्सवं चैव स्नपनं च हरेरिव ॥ १५।७२ ॥<br>
इति श्रीवैखानसे<br>
भगवच्छास्त्रे भृगुप्रोक्तायां संहितायां<br>
प्रकीर्णऽधिकारे पञ्चदशो ऽध्यायः</p>
<hr>
<p>अथ षोडशो ऽध्यायः।</p>
<p>अथ षोडशो ऽध्यायः।<br>
दशावतारकल्पः(कृष्णः)</p>
<p>अथातस्सम्प्रवक्ष्यामि कृष्णस्य स्थापनं बुधाः ।<br>
कृष्णस्यालयमुद्दिष्टं कुम्भाकारविमानके ॥ १६।१ ॥<br>
कूटे वा गोपुरे वापि पर्वताकृतिके ऽपिवा ।<br>
कृष्णस्य बालरूपस्य वयसा तालमानकम् ॥ १६।२ ॥<br>
एकवर्षं समारभ्य यावत्बञ्चाब्दमादरात् ।<br>
तालत्रयक्रमेणैव यथायोगं प्रकल्पयेत् ॥ १६।३ ॥<br>
वेदवर्षं समारभ्यषट्तालत्रयमेव वा ।<br>
सप्तवर्षं समारभ्य सप्ततालत्रयं तथा ॥ १६।४ ॥<br>
दशवर्षं समारभ्य अष्टतालत्रयं तथा ।<br>
त्रयोदश समारभ्य नवतालत्रयं तथा ॥ १६।५ ॥<br>
एवं वयःक्रमेणैव तालमानं तथोच्यते ।<br>
तिष्ठन्तमेकपीठस्थं रुक्मिण्या सत्यभामया ॥ १६।६ ॥<br>
कृष्णं च बालवपुषं श्यामलं पीतवाससम् ।<br>
रुक्मिणीं कनकाभां तां सत्यभामां च श्यामलाम् ॥ १६।७ ॥<br>
वासुदेवं गुडाकेशं सर्वाभरणभूषितम् ।<br>
क्रीडयष्टिधरं देवं त्रिभङ्गध्यानसंयुतम् ॥ १६।८ ॥<br>
स्वस्तिकं दक्षिणं पादं वामपादं तु कुञ्चितम् ।<br>
तिष्ठन्तमङ्गुलिस्थाने चाङ्गुष्ठस्थितिमाचरेत् ॥ १६।९ ॥<br>
किञ्चित्कुञ्चितजान्वन्तवामपादस्थितिर्भवेत् ।<br>
वक्त्रं चैव तथा गात्रं कटिभागं तथैव च।॥ १६।१० ॥<br>
त्रिषुमार्गेषु भङ्गित्वात्त्रिभङ्गित्वं विधीयते ।<br>
वक्त्रं दक्षिणतो भागे मध्यभागं तु वामतः ॥ १६।११ ॥<br>
कटीर्दक्षिणतो भागे भङ्गत्रयमुदाहृतम् ।<br>
दक्षिणं कटिकं हस्तं क्रीडायष्टिसमन्वितम् ॥ १६।१२ ॥<br>
दक्षिणे यष्टिहस्तन्तु नाभिसूत्रादधोन्नतम् ।<br>
भूतवेदगुणाङ्गुल्या विधिना सहितालतः? ॥ १६।१३ ॥<br>
वामं देव्योर्भुजासक्तं वामहस्तमधोमुखम् ।<br>
हिक्कासूत्रादधो वामं कूर्परं स्याद्दशाङ्गुलम् ॥ १६।१४ ॥<br>
षट्सप्ताष्टाङ्गुलाधिक्योन्नतं वा कालयेत्क्रमात् ।<br>
वामहस्ततलाग्रन्तु नाभिमात्रन्तु योजयेत् ॥ १६।१५ ॥<br>
वेणुं च तरवेगं तु हस्ताभ्यां पीडयेत्क्रमात् ।<br>
ऊर्ध्वकायसमं वेणुं क्रीडायष्टिं तु तत्समम् ॥ १६।१६ ॥<br>
त्रिणतं श्यामलाङ्गं च द्विभुजं रक्तवाससम् ।<br>
चतुर्भुजं वा कुर्वीत शङ्खचक्रधरं परम् ॥ १६।१७ ॥<br>
सुस्थितं वामपादेन दक्षिणेनैव बन्धयेत् ।<br>
सर्वाभरणसंयुक्तं सुन्दरं सौम्यलोचनम् ॥ १६।१८ ॥<br>
देवीभ्यां सहितं कुर्या द्रहितं वात्र केचन ।<br>
देवस्य वामे गरुडं प्राञ्जलीकृत्य नुस्थितम् ॥ १६।१९ ॥<br>
पक्षद्वययुतं कुर्यात्तालपत्रस्य मूलवत् ।<br>
नवनीतनटं कुर्यात्तथा कालीयमर्दनम् ॥ १६।२० ॥<br>
पार्थसारथिरूपं तु देव्योश्च रहितं क्रमात् ।<br>
पीठं च प्रतिमोत्सेथं पञ्चभागं त्रिभागिकं ॥ १६।२१ ॥<br>
नवांशात्सप्तभागं चत्रिभागद्वयमुच्यते ।<br>
लौकिकप्रतिमोत्सेधं मानाङ्गुलमिति क्रमात् ॥ १६।२२ ॥<br>
प्रथमं तु नवाङ्गुल्यं द्वद्व्यङ्गुलविवर्धनम् ।<br>
नवसङ्ख्यमिति प्रोक्तं मानमेवं विधीयते ॥ १६।२३ ॥<br>
एतेन तु त्रिभेदं स्यादुत्तमाधममध्यमम् ।<br>
मानम्प्रमाणमुन्मानं लम्बमानोपमानकम् ॥ १६।२४ ॥<br>
पञ्चतालमिति प्रोक्तं लम्बमानं विधीयते ।<br>
सात्त्विकं राजसं चैव तामसं तु विवर्जयेत् ॥ १६।२५ ॥<br>
दक्षिणं मानमुद्धृत्य नाभिसूत्रप्रमाणकम् ।<br>
कटियोनिसमं वाथ दक्षिणं पादमेव हि ॥ १६।२६ ॥<br>
दण्डहस्तन्तु मानेन मूर्ध्नि केशाक्षमेव वा ।<br>
अभयं दक्षिणं हस्तं भ्रूमात्रं कूर्परादयः ॥ १६।२७ ॥<br>
दक्षिणेन मुखं चैव किञ्चित्प्रहसिताननम् ।<br>
केशकम्बलमित्युक्तं सूत्रं वामाश्रयं भवेत् ॥ १६।२८ ॥<br>
उष्णीषस्थपदे मध्ये नासाग्रे पुटवामके ।<br>
नाभिमध्यगते वापि मुष्कमालोरुदक्षिणे ॥ १६।२९ ॥<br>
पादे दक्षिणपाण्यन्ते अग्रान्मकुटवामके ।<br>
लम्बयेन्मध्यसूत्रं चेदन्यत्सूत्रं न कारयेत् ॥ १६।३० ॥<br>
उष्णीषमङ्गुलार्धं च मुखमष्टाङ्गुलं भवेत् ।<br>
गलमर्थाङ्गुलं तस्य ग्रीवान्तं द्व्यङ्गुलं भवेत् ॥ १६।३१ ॥<br>
हिक्कान्तं हृदयान्तं च नाभ्यन्तं मेढ्रमूलकम् ।<br>
अष्टादशाङ्गुलं चैव मूर्ध्वकायं विधीयते ॥ १६।३२ ॥<br>
त्रयोदशाङ्गुलं चैव मूरुदीर्ङं विधीयते ।<br>
जानुस्स्याद्द्व्यङ्गुलं चैव जङ्घा चोरुश्च तत्समा ॥ १६।३३ ॥<br>
चरणं द्व्यङ्गुलं चैव मानमेव न संशयः ।<br>
हीक्कासूत्रान्ततो बाहुर्दशाङ्गुलमिति स्मृतम् ॥ १६।३४ ॥<br>
प्रकोष्ठमष्टाङ्गुलायामं सप्ताङ्गुलतलायतम् ।<br>
मुखं मुखविशालं स्यात्कर्णविस्तारमङ्गुलम् ॥ १६।३५ ॥<br>
ग्रीवाविस्तारमेवं स्याच्चतुरङ्गुल चतुर्यवम् ।<br>
अभयं बाहुमानं चतुर्विंशतिरङ्गुलम् ॥ १६।३६ ॥<br>
कक्षयोरन्तरं चैव चतुर्दशाङ्गुल विस्तरम् ।<br>
ऊरुर्दशाङ्गुलं चैव श्रोणिरेकादशाङ्गुलम् ॥ १६।३७ ॥<br>
कटिविस्तारमेवं स्यात्त्रयोदशाङ्गुलमिष्यते ।<br>
ऊरुमूलसुविस्तारमष्टाङ्गुलमिति क्रमात् ॥ १६।३८ ॥<br>
षडङ्गुलं जानुतारं जङ्घातारं च सप्तकम् ।<br>
त्षङ्गुलार्धं च विज्ञेयं नालिकाविस्तरं भवेत् ॥ १६।३९ ॥<br>
पादविस्तारमेवोक्तं सर्वलक्षणसंयुतम् ।<br>
कलापकुसुमश्यामं शङ्खचक्रगदाम्बुजम् ॥ १६।४० ॥<br>
अनेकरत्नं स छन्नं कौस्तुभोद्भासि वक्षसम् ।<br>
तारहारावलीरम्यं गरुडोपरि संस्थितम् ॥ १६।४१ ॥<br>
देवीभ्यां सहितं कुर्यात्कृष्णं बृन्दावने रतम् ।<br>
आलोल कुन्तलोद्भासि मुखचन्द्र विराजितम् ॥ १६।४२ ॥<br>
अतिरक्ताधरोष्ठं च रक्तपाणिद्वयाञ्चितम् ।<br>
वामपादं समाकुञ्च्य चोत्तानीकृत्य दक्षिणम् ॥ १६।४३ ॥<br>
दक्षिणं चाभयं हस्तं नवनीतयुतं तथा ।<br>
वामं प्रसार्य चोत्तानं सर्वाभरणभूषितम् ॥ १६।४४ ॥<br>
साम्बरं तु प्रकुर्वीत विगताम्बरमेव वा ।<br>
एवं तु विधिना कुर्यान्नवनितनटं बुधः ॥ १६।४५ ॥<br>
एवमेव प्रकुर्वीत कालीयाहिफणोपरि ।<br>
नृत्यन्तं परमात्मानमुत्तानाकुञ्चिताङ्घ्रिकम् ॥ १६।४६ ॥<br>
दक्षिणे तु करे कुर्यान्नवनीतस्य खण्डकम् ।<br>
अहिपुच्छं करे वापि कुर्यात्कालीयमर्दनम् ॥ १६।४७ ॥<br>
नीलोत्पलदलश्यामं पीताम्बरसुशोभितम् ।<br>
चतुर्भुजं शङ्खचक्रमूर्ध्वपाणिद्वये धृतम् ॥ १६।४८ ॥<br>
अधःपाणिद्वये वेणुं वादयन्तं मुदान्वितम् ।<br>
सर्वालङ्कारसंयुक्तं गरुडोपरि संस्थितम् ॥ १६।४९ ॥<br>
देवीभ्यां सहितं देवं मुनिभिः परिवेष्टितम् ।<br>
कृष्णमेवं प्रकुर्वीत सन्तानार्थी विशेषतः ॥ १६।५० ॥<br>
कलापकुसुम श्यामं पूर्णचन्द्रनिभानसम् ।<br>
बर्हिबर्हकृतोत्तंसं सर्वालङ्कारसंयुतम् ॥ १६।५१ ॥<br>
युवतीवेषलावण्यं श्रीवत्साङ्कितवक्षसम् ।<br>
स्मेरारुणाधरन्यस्तवेणुं त्रैलोक्यमोहनम् ॥ १६।५२ ॥<br>
अक्षमालां च विद्यां च कुर्यादूर्ध्वकरद्वये ।<br>
वेणुं करद्वये कुर्याच्चतुर्भुजयुतं हरिम् ॥ १६।५३ ॥<br>
तपनीयलसत्कान्त्याभ्राजत्कमलहन्तया ।<br>
निरीक्ष्यमाणचरणं वामपार्श्वस्थया श्रिया ॥ १६।५४ ॥<br>
हेमसिंहासने रम्ये राज्ञीभिस्तु निषेवितम् ।<br>
चन्द्रमण्डलसङ्काशश्वेतछत्रेणशोभितम् ॥ १६।५५ ॥<br>
नारदाद्यैर्मुनिगणैज्ञान्नार्थिभिरुपासितम् ।<br>
इन्द्रादिदेवताबृन्धैः प्रणतं परमेश्वरम् ॥ १६।५६ ॥<br>
एवं कृष्णं प्रकुर्वीत जगन्मोहनविग्रहम् ।<br>
गोपीभिरावृतं गोभिः परमानन्दविग्रहम् ॥ १६।५७ ॥<br>
व्यत्यस्य दक्षिणं पादं वामे न्यस्य च सुस्थितम् ।<br>
चतुर्भुजं शङ्खचक्रधरमूर्ध्वकरद्वये ॥ १६।५८ ॥<br>
धृत्वा वेदमयं वेणुमन्यहस्तद्वयेन च ।<br>
अङ्गुलीभिर्मुदा वेणुसुषिराणि च पूरयन् ॥ १६।५९ ॥<br>
दिव्यगान्धर्वगीतार्तं त्रिभङ्गेन च संस्थितम् ।<br>
एवं कृष्णं प्रकुर्वीत वेणुनादनटं बुधः ॥ १६।६० ॥<br>
सर्वभूषणसंयुक्तं ब्रह्मसूत्रसमन्वितम् ।<br>
रक्ताम्बरधरं चैव श्यामलं कमलेक्षणम् ॥ १६।६१ ॥<br>
रुक्मिणीसत्यभामाभ्यां पार्श्वयोरुपशोभितम् ।<br>
रुक्मिणीं रुक्मवर्णाभां सत्यां श्यामनिभां तथा ॥ १६।६२ ॥<br>
वसुदेवं देवकीं च पुरतो दक्षिणे तथा ।<br>
यशोदां नन्दगोपं च देवेशं वीक्ष्य सुस्थितम् ॥ १६।६३ ॥<br>
प्रद्युम्नं च तथा साम्बं वामे कुर्यात्सलक्षणम् ।<br>
दामं सुमनसं चैव कुर्यादन्यां च गोपिकाम् ॥ १६।६४ ॥<br>
कर्णाग्रान्तन्तु कृष्णस्य सुमन्तुं वाममाश्रितम् ।<br>
कक्षबाहुसमं वापि कारयेद्युक्तितः क्रमात् ॥ १६।६५ ॥<br>
नवतालेन मानेन कुर्यात्तान् समलङ्कृतान् ।<br>
देवकीं वसुदेवं च कृष्णवर्णौ प्रकल्पयेत् ॥ १६।६६ ॥<br>
यशोदां गौरवर्णाञ्च कर्बुरं नन्दमाचरेत् ।<br>
प्रद्युम्नं श्यामवर्णं च साम्बं कालाञ्जनप्रभम् ॥ १६।६७ ॥<br>
दामं रक्तनिभं चैव गौरं सुमनसं तथा ।<br>
सुमन्तुं श्वेतवर्णं च कल्बयेद्विधिना बुधः ॥ १६।६८ ॥<br>
एवं कृष्णं प्रकुर्वीत लीलामानुषविग्रहम् ।<br>
चतुर्मूर्तिक्रमश्चैषां वासाधिकरणोक्तवत् ॥ १६।६९ ॥<br>
धृत्वा पुष्पमयीं यष्टिं दक्षिणेवतु पाणिना ।<br>
न्यस्यान्यं चैव भूमिस्थराजदण्डस्य मूर्धवि ॥ १६।७० ॥<br>
राजार्हाभरणैर्युक्तं रुक्मीण्या सहितं प्रभुम् ।<br>
एवे कृष्णं प्रकुर्वीत राजगोपालविग्रहम् ॥ १६।७१ ॥<br>
पीताम्बरधरं देवं ज्ञानमुद्रालसत्करम् ।<br>
वेणुमन्यकरे धृत्वा सुखासीनं शुचिस्मितम् ॥ १६।७२ ॥<br>
उपास्यमानं मुनिभिर्देवीभ्यां रहितं हरिम् ।<br>
कृष्णमेवं प्रकुर्वीद ज्ञानगोपालविग्रहम् ॥ १६।७३ ॥<br>
स्वर्णप्रभमुदाराङ्गमष्टबाहुं जगत्प्रभुम् ।<br>
इक्षुचापाङ्कुशान्वेणुं शङ्खारिसुमसायकान् ॥ १६।७४ ॥<br>
बिभ्रन्तं रमया श्लिष्टदिव्यमङ्गलविग्रहम् ।<br>
सर्वाभरणसंयुक्तं योगिनाममृतप्रदम् ॥ १६।७५ ॥<br>
एवं सम्मोहनं कुर्यात्कृष्णं गोपालविग्रहम् ।<br>
गवां गोपकुमाराणां गोपीनां रक्षणायवै ॥ १६।७६ ॥<br>
नगं गोवर्धनं नाम दधार भगवान् हरिः ।<br>
वामेनोद्धृतहस्तेन बिभ्रन्तं नगमुत्तमम् ॥ १६।७७ ॥<br>
कटिन्यस्तान्य हस्तं च पद्महस्तमधापि वा ।<br>
शङ्खचक्रधरं देवङ्कुर्याच्चैव चतुर्भुजम् ॥ १६।७८ ॥<br>
एवं कृष्णं प्रकुर्वीत गोवर्धनधरं हरिम् ।<br>
पुरा महति सङ्ग्रामे पार्थं रक्षितवान् हरिः ॥ १६।७९ ॥<br>
पार्थं रथस्थितं कुर्याच्छरतूणीरसंयुतम् ।<br>
समीक्षमाणं देवेशं स्यन्दनस्थं स्वपार्श्वगम् ॥ १६।८० ॥<br>
श्यामवर्णं महाबाहु कृष्णमुद्बद्धकुन्तलम् ।<br>
बिभ्रन्तं दक्षिणे पाशं शङ्खं वामकरे तधा ॥ १६।८१ ॥<br>
अर्जुनस्य मुखं वीक्ष्य स्मयमानं महारथम् ।<br>
एवं कृष्णं प्रकुर्वीत पार्थसारथिविग्रहम् ॥ १६।८२ ॥<br>
वामजानुसमाकुञ्च्य दीर्घमन्यं प्रसार्य च ।<br>
तथै वाविथ्य सन्न्यस्य भूम्यां वामकरं पुरः ॥ १६।८३ ॥<br>
आकुञ्चितान्यपादेव चासनस्थितिशोभिना ।<br>
अन्यहस्तेन सन्धार्य नवनीतं नवं नवम् ॥ १६।८४ ॥<br>
मुहुरालोकयन्तं तद्दर्शनीयं विशेषतः ।<br>
एवं कृष्णं प्रकुर्वीत बालगौपालविग्रहम् ॥ १६।८५ ॥<br>
पुरा सन्दर्तसमये संहृतेषु जगत्सु च ।<br>
वटपत्रे विनिद्राणो बभूव भगवान् हरिः ॥ १६।८६ ॥<br>
वटपत्रे शयानं तु बालरूपं परात्परम् ।<br>
आकृष्य दक्षिणं पादं वामहस्तेन लीलया ॥ १६।८७ ॥<br>
पादाङ्गुष्ठं मुखे न्यस्य धास्यन्तं हसिताननम् ।<br>
दक्षिणेन तु हस्तेन वहन्तं दक्षिणोरुकम् ॥ १६।८८ ॥<br>
प्रसारितेतरपदं दिव्यालङ्कारशोभितम् ।<br>
वटपत्रं प्रकुर्वीत विशालं चाधराग्रकम् ॥ १६।८९ ॥<br>
वटपत्रशयानं तु कृष्णमेवं प्रकल्पयेत् ।<br>
शङ्खचक्रगदापद्म पाशाङ्कुशलसत्करम् ॥ १६।९० ॥<br>
कराभ्यां वेणुमादाय धमन्तं सर्वमोहनम् ।<br>
सूर्यायुतशताभासं पीताम्बरसुशोभितम् ॥ १६।९१ ॥<br>
नानालङ्कारसुभगं सूर्यमण्डलसंस्थितम् ।<br>
एवं प्रकल्पयेत्कृष्णं महान्तं सर्वमोहनम् ॥ १६।९२ ॥<br>
कृष्णरूपमसङ्ख्यातंस्वेच्छारूपं तु कारयेत् ।<br>
कालीयमर्दनादौ तु नागकन्यादिकल्पनम् ॥ १६।९३ ॥<br>
कल्पनं भोगभेदस्य चैवमादीन् प्रकल्पयेत् ।<br>
युक्त्या बुद्ध्या च भक्त्या च यथा स्यान्मनसः प्रियम् ॥ १६।९४ ॥<br>
एवं रूपं च कृत्वा तु तद्रूवं कौतुकं चरेत् ।<br>
अथवाकौतुकं बिम्बं चतुर्भुजसमन्वितम् ॥ १६।९५ ॥<br>
अभयं वरदं पूर्वं शङ्खचक्रधरं परम् ।<br>
एवं चतुर्भुजं कृत्वा स्थापनारम्भमाचरेत् ॥ १६।९६ ॥<br>
पूर्वोक्तयागशालायां पञ्चाग्नीन् परिकल्प्य च ।<br>
पैण्डरीके प्रधानाग्नौ हौत्रशंसनमाचरेत् ॥ १६।९७ ॥<br>
&ldquo;कृष्णं नारायणं पुण्यं त्रिदशाधिपऽमत्यपि ।<br>
&ldquo;रुक्मिणीं सुन्दरीं देवीं रमाऽमिति च रुक्मिणीम् ॥ १६।९८ ॥<br>
&ldquo;सत्यरूपां सतीं चैव सन्नतीं च क्षमाऽमिति ।<br>
इत्येवमुक्त्वा चावाह्य गरुडं पूर्ववत्तधा ॥ १६।९९ ॥<br>
आवाहनक्रमेणैव निरुप्याज्याहुतीर्यजेत् ।<br>
&ldquo;सत्यस्सत्यस्थऽ इत्युक्त्वा शतमष्टाधिकं यजेत् ॥ १६।१०० ॥<br>
श्रीभूम्योरिव कुर्याच्च रुक्मिणीसत्यभामयोः ।<br>
पूर्वोक्तेन विधानेन स्थापनादीनि कारयेत् ॥ १६।१०१ ॥<br>
कर्की<br>
युगान्तसमये विष्णुः कर्की नाम भविष्यति ।<br>
खड्गखेटकहस्तस्तु म्लेच्छादीन् स हनिष्यति ॥ १६।१०२ ॥<br>
कूटे वा गोपुरे वापि पर्वताकृतिके ऽपि वा ।<br>
कल्किरूपं प्रतिष्ठाप्य विमाने तु समर्चयेत् ॥ १६।१०३ ॥<br>
मध्यमं दशतालेन भिन्नाञ्जनचयप्रभम् ।<br>
अश्वाननं मुखं कुर्यादन्यच्चैव नराकृति ॥ १६।१०४ ॥<br>
चतुर्भुजं च हस्तेषु क्रमाच्चैवायुधान्यपि ।<br>
चक्रं शङ्खं च खड्गं च दधानं खेटकं तथा ॥ १६।१०५ ॥<br>
अथवा कल्पयेद्देवमश्वारूढं द्विबाहुकम् ।<br>
शुद्धस्फचिकसङ्काशं खड्गखेटक धारिणम् ॥ १६।१०६ ॥<br>
अत्रैव कौतुकं कुर्याद्विष्णुरूपं चतुर्भुजम् ।<br>
पूर्वोक्तयागशालायां पञ्चाग्नीन् परिकल्प्य च ॥ १६।१०७ ॥<br>
पैण्डरीके प्रधानाग्नौ हौत्रशंसनमाचरेत् ।<br>
&ldquo;कर्किणं कामरूपं च विष्णुं संहारकारणम्ऽ ॥ १६।१०८ ॥<br>
एवमावाह्य विधिना निरुप्याज्याहुतीर्यजेत् ।<br>
&ldquo;धूर्नो वहन्ताऽ मित्युक्त्वा शतमष्टाधिकं यजेत् ॥ १६।१०९ ॥<br>
उत्सवस्नपनादीनि विष्णोरिव समाचरेत् ।<br>
विष्णोर्दशावताराणामेवं प्रोक्तं तु लक्षणम् ॥ १६।११० ॥<br>
अनादिर्भगवान् कालो नास्य चान्तो ऽपि दृश्यते ।<br>
चक्रवत्परिवर्तन्ते सृष्टिस्थित्यन्तसंयमाः ॥ १६।१११ ॥<br>
अवताराश्च कीर्त्यन्ते भूयांसः परमात्मनः ।<br>
धर्मसंरक्षणार्थाय दुष्टसंशिक्षणाय च ॥ १६।११२ ॥<br>
सद्य आविर्भवेद्विष्णुर्यत्र भक्तानुकम्पया ।<br>
आविर्भावं तु तं विन्द्यात्प्रादुर्भावमथेतरत् ॥ १६।११३ ॥<br>
आविर्भावन्तु मत्स्याद्याः पञ्च पञ्चेतरास्स्मृताः ।<br>
गजेन्द्रमोक्षणादीनप्याविर्भावान् प्रचक्षते ॥ १६।११४ ॥<br>
अन्तराले तथा विष्णोर्दक्षिणोत्तरपार्श्वयोः ।<br>
कल्पयेद्रामकृष्णौ तु मुखमण्डप एव वा ॥ १६।११५ ॥<br>
अथान्तर्मण्डपे वापि तथावरण मण्डपे ।<br>
संस्थाप्य कौतुकं बेरं द्वयमेवेति के च न ॥ १६।११६ ॥<br>
नारसिंहं वराहं च वामनं च त्रिविक्रमम् ।<br>
ध्रुवबेरं विना कृत्वा कौतुकं लक्षणान्वितम् ॥ १६।११७ ॥<br>
स्थापयित्वा तथा विष्णोः पूजयेदग्रमण्डपे ।<br>
मत्स्यकूर्मवराहाणां वामनस्य विशेषतः ॥ १६।११८ ॥<br>
कौतुकं विष्णुरूपं तु कुर्याच्चैव चतुर्भुजम् ।<br>
ध्रुवरूपं न कुर्वीत यथेष्टमितरत्रतु ॥ १६।११९ ॥<br>
इति श्रीवैखानसे भगवच्छास्त्रे भृगुप्रोक्तायां<br>
संहितायां प्रकीर्णाधिकारे षोडशो ऽध्यायः</p>
<hr>
<p>अथ सप्तदशो ऽध्यायः।</p>
<p>अथ सप्तदशो ऽध्यायः।अदिमूर्तिकल्पः<br>
अथ वक्ष्ये विशेषेण केशवादिविनिर्णयम् ।<br>
केशवं तु प्रकुर्वीत सौम्यरूपं चतुर्भुजम् ॥ १७।१ ॥<br>
शङ्खचक्रगदापद्मधरं स्वर्णाभवे व च ।<br>
सर्वालङ्कारसंयुक्तं मुक्ताहारविभूषितम् ॥ १७।२ ॥<br>
स्थितमेवं प्रकुर्वीत देवीभ्यां सहितं प्रभुम् ।<br>
नारायणं प्रकुर्वीत घनश्यामं चतुर्भुजम् ॥ १७।३ ॥<br>
शङ्खपद्मधकं देवं बिभ्रन्तं च गदामसिम् ।<br>
भूषितं मणिभूषाभिः वीतवाससमच्युतम् ॥ १७।४ ॥<br>
प्रकुर्याच्च विशेषेण लक्ष्मीनारायणं शुभम् ।<br>
उत्तमं दशतालेन मानोन्मानप्रमाणतः ॥ १७।५ ॥<br>
सिंहासने समासीनं दक्षिणाङ्घ्रिं प्रसार्य च ।<br>
आसने निहितं वामं लक्षणं पूर्ववत्तथा ॥ १७।६ ॥<br>
लक्ष्मीं सन्न्यस्य वामोरौ मुखे हर्षसमन्विताम् ।<br>
प्रसारितकरां देवीं पञ्चतालप्रमाणतः ॥ १७।७ ॥<br>
प्राञ्जलीकृतहस्तां तां सर्वाभरणभूषिताम् ।<br>
वामेन तां परिष्वज्य दक्षिणेनाभयप्रदम् ॥ १७।८ ॥<br>
अन्याभ्यां च कराभ्यां च शङ्खचक्रधरं परम् ।<br>
तार्क्ष्यंस्कन्धासनस्थं वा अन्यत्सर्वं च पूर्ववत् ॥ १७।९ ॥<br>
तार्क्ष्यं नवार्धतालेन अर्धेषद्भृकुटिम्? मुखम् ।<br>
दक्षिणोरौ स्थितां लक्ष्मीं केचिदिच्छन्तिसूरयः ॥ १७।१० ॥<br>
नागभोगे समासीनमेवं कुर्यात्तु वा हरिम् ।<br>
सप्तभिः पञ्चभिर्वापि फणैर्विस्तारितैर्युतम् ॥ १७।११ ॥<br>
शेषं सम्यक्प्रकुर्वीत समुत्तुङ्गशरीरिणम् ।<br>
माधवं चोत्पलनिभं चक्रचावगदासिभिः ॥ १७।१२ ॥<br>
चतुर्भुजधरं कुर्याच्चित्रमाल्याम्बरं हरिम् ।<br>
गोविन्दं पाण्डुराभं च चतुर्भुजधरं हरिम् ॥ १७।१३ ॥<br>
गदाशङ्खारिपद्मानि बिभ्रन्तं कारयेद्बुधः ।<br>
विष्णुं नीलोत्पलाभन्तु शङ्खार्यब्जगदाभृतम् ॥ १७।१४ ॥<br>
सर्वाभरण संयुक्तं पीतवाससमच्युतम् ।<br>
रक्तोत्पलाभं कुर्वीत देवं तु मधुसूदनम् ॥ १७।१५ ॥<br>
शङ्खार्यब्जगदापाणिं चतुर्भुजमनामयम् ।<br>
त्रिविक्रमं नीलवर्णं शङ्खार्यब्जगदाभृतम् ॥ १७।१६ ॥<br>
चतुर्भुजधरं देवं सर्वाभरणभूषितम् ।<br>
वामनं मेघवर्णं तु चतुर्बाहुं महाबलम् ॥ १७।१७ ॥<br>
गदाशङ्खारिपद्मानि बिभ्रन्तं छलरूपिणम् ।<br>
अथ वा कारयेत्कुम्भं दध्यन्नं च करद्वये ॥ १७।१८ ॥<br>
दधिवामनमाहुस्तं श्वेताभं द्विभुजं हरिम् ।<br>
अथ वा वटुरूपं तु धृत्वा दण्डकमण्डलू ॥ १७।१९ ॥<br>
स्वर्णच्छमि बालरूपं द्विभुजं कारयेद्धरिम् ।<br>
सितासिताभं कुर्वीत श्रीधरं तु चतुर्भुजम् ॥ १७।२० ॥<br>
कौमोदकीशङ्खचक्रपद्मधारिणमीश्वरम् ।<br>
हृषीकेशं प्रकुर्वीत श्यामाभं च चतुर्भुजम् ॥ १७।२१ ॥<br>
गदाशङ्खारिपद्मानि बिभ्रन्तं हरिमव्ययम् ।<br>
सितमेचकवर्णन्तु पद्मनाभं प्रकल्पयेत् ॥ १७।२२ ॥<br>
कौमोदकीचक्रपद्मशङ्खपाणिं रमाधवम् ।<br>
दामोदरं प्रकुर्वीत सितगौराभमीश्वरम् ॥ १७।२३ ॥<br>
पद्मशङ्खगदाचक्रधरं देवं चतुर्भुजम् ।<br>
सङ्कर्षणं तु कुर्वीत श्वेतवर्णं चतुर्भुजम् ॥ १७।२४ ॥<br>
शङ्खार्यब्जगदापाणिं सर्वाधारं सनातनम् ।<br>
वासुदेवं प्रकुर्वीत तरुणादित्यसन्निभम् ॥ १७।२५ ॥<br>
शङ्खचक्रगदापद्मधरं सर्वधरं विभुम् ।<br>
चन्द्राभं नवकुन्दाभमथ वा कालयेद्धरिम् ॥ १७।२६ ॥<br>
प्रद्युम्नं तु सुवर्णाभं कुर्याद्देवं चतुर्भुजम् ।<br>
चक्रशङ्खगदापद्मधरं देवं महाबलम् ॥ १७।२७ ॥<br>
अनिरुद्धं हिरण्याभं सर्वालङ्कारसंयुतम् ।<br>
शङ्खचक्रधनुःखड्गधरं देवेश्वरेश्वरम् ॥ १७।२८ ॥<br>
सितासिताभं कुर्वीत देवेशं पुरुषोत्तमम् ।<br>
शङ्खचक्रगदापद्मधरं देवं चतुर्भुजम् ॥ १७।२९ ॥<br>
अथोक्षजं प्रकुर्वीत शङ्खाभं च चतुर्भुजम् ।<br>
चक्रशङ्खगदापद्मधरं भूषणभूषितम् ॥ १७।३० ॥<br>
नारसिंहं तु मेघाभं सर्वालङ्कारसंयुतम् ।<br>
शङ्खपद्मगदाचक्रधरं भक्ताभयप्रदम् ॥ १७।३१ ॥<br>
सितमेचकवर्णं तु कुर्वीत विभुमच्युतम् ।<br>
गदाब्जचक्रशङ्खाङ्कं चतुर्भुजविराजितम् ॥ १७।३२ ॥<br>
जनार्दनमुदाराङ्गं नीलवर्णं समाचरेत् ।<br>
चक्रशङ्खगदापद्मधरं देवं सनातनम् ॥ १७।३३ ॥<br>
अथ वा कटिविन्यस्तवामहस्तं प्रकल्पयेत् ।<br>
उपेन्द्रं घनकृष्णाभं सर्वाभरणभूषितम् ॥ १७।३४ ॥<br>
शङ्खचक्रगदापद्मधरं देवं जगत्प्रभुम् ।<br>
हरिं पाण्डुरकृष्णाभं सर्वालङ्कारशोभितम् ॥ १७।३५ ॥<br>
शङ्खपद्मगदाचक्रधरं कुर्यान्मनोहरम् ।<br>
कृष्णं तु नीरदश्यामं पुण्डरीकनिभेक्षणम् ॥ १७।३६ ॥<br>
शङ्खचक्रगदापद्मधरं कुर्याद्विचक्षणः ।<br>
सर्वेषां तु विमानानि विष्णोरुक्तवदाचरेत् ॥ १७।३७ ॥<br>
सभ्यकुण्डे प्रधानाग्नौ हौत्रं तत्र प्रशंस्य च ।<br>
&ldquo;केशवं क्लेशसंहारं विष्णुं चैव परात्परम्ऽ ॥ १७।३८ ॥<br>
&ldquo;नारायणं नरं विष्णुं नरकान्तकऽ मित्यपि ।<br>
&ldquo;माधवं पुण्डरीकाक्षं विष्णुं सर्वात्मकम्ऽ त्विति, ॥ १७।३९ ॥<br>
&ldquo;गोविन्दं परमानन्दं विष्णुं चैव सनातनम्ऽ ।<br>
।विष्णुं व्यापिनमीशानं सर्वलोकाधिपं तथा ॥ १७।४० ॥<br>
&ldquo;मधुसूदनमुद्योगं महान्तं विष्णुऽमित्यपि ।<br>
&ldquo;त्रिविक्रमं त्रिलोकेशं लोकाधारं सनातनम्ऽ ॥ १७।४१ ॥<br>
&ldquo;वामनं वरदं चैव काश्यपिं चादितिप्रियम्ऽ ।<br>
&ldquo;श्रीधरं पुरुषं चेति विष्णुं श्रीवत्सवक्षसम्ऽ ॥ १७।४२ ॥<br>
&ldquo;हृषीकेशं जगन्नाथं विष्णुं विश्वमयम्ऽ तथा ।<br>
&ldquo;पद्मनाभं सुरेशं च विष्णुं चैव जगत्पतिम्।ऽ ॥ १७।४३ ॥<br>
&ldquo;दामोदरं सदाधारं विष्णुं प्रणवरूपिणम्ऽ ।<br>
&ldquo;सङ्कर्षणं यदुवरं विष्णुं हलधरऽन्तथा ॥ १७।४४ ॥<br>
&ldquo;वासुदेवं पुण्यमूर्तिं भद्रेशं पुण्यरूपिणम्ऽ ।<br>
&ldquo;प्रद्युम्नं जगदीशानं विष्णु पुण्यात्मकम्ऽ तथा ॥ १७।४५ ॥<br>
&ldquo;अनिरुद्धं महान्तं च वैराग्यं सर्वतेजसम्ऽ ।<br>
&ldquo;पुरुषोत्तममानन्दं विष्णुं पञ्चात्मकम्ऽ तथा ॥ १७।४६ ॥<br>
&ldquo;अधोक्षजमनादिं च विष्णुं व्यापकऽ मित्यपि ।<br>
&ldquo;नारसिंहं तपोनाथं महाविष्णुं महाबलम्ऽ ॥ १७।४७ ॥<br>
&ldquo;अच्युतं चापरिमितमैश्वर्यं श्रीपतिम्ऽ तथा ।<br>
।जनार्दनमनाद्यन्तं विष्णुं तेजोमयम्ऽ तथा ॥ १७।४८ ॥<br>
&ldquo;उपेन्द्रमिन्द्रावरजं विष्णुं वैकुण्ठऽमित्यपि ।<br>
&ldquo;हरिं पापहरं चेति विष्णुं मङ्गलविग्रहम् ॥ १७।४९ ॥<br>
&ldquo;कृष्णं नारायणं पुण्यं त्रिदशाधिपऽमित्यपि ।<br>
आवाह्य तु क्रमेणैव निरुप्याज्याहुतीर्यजेत् ॥ १७।५० ॥<br>
&ldquo;विष्णोर्नुकाऽदभिष्षड्भि&quot;रतोदेवाऽदभिस्तथा ।<br>
केशवादिद्वादशानां मन्त्रैर्द्वादशभिर्हुनेत् ॥ १७।५१ ॥<br>
नारसिंहस्य कृष्णस्य मन्त्रः पूर्वमुदीरितः ।<br>
इतरेषां दशानां तु दशमन्त्राः प्रकीर्तिताः ॥ १७।५२ ॥<br>
&ldquo;विष्णुस्सर्वेषाऽमित्यादि &ldquo;यं यज्ञैऽरन्तमीरिताः ।<br>
तं तं देवं समुद्दिश्य तत्तन्मन्त्रेण चात्वरः ॥ १७।५३ ॥<br>
शतमष्टाधिकं हुत्वा शेषं पूर्ववदाचरेत् ।<br>
एवं सर्वत्र कुर्वीत देवीभ्यां सहितं विभुम् ॥ १७।५४ ॥<br>
तद्रूपं कौतुकं कुर्यात्सर्वलक्षणलक्षितम् ।<br>
कर्षणादिक्रियास्सर्वा विष्णोरिन समाचरेत् ॥ १७।५५ ॥<br>
लक्ष्मीकल्पः<br>
अथ वक्ष्ये विशेषेण लक्ष्मीस्थापनमुत्तमम् ।<br>
अष्टधा प्रोच्यते लक्ष्मीः प्रथमा त्वनपायिनी ॥ १७।५६ ॥<br>
विष्णोर्वक्षस्थ्सलेकार्या सर्वालङ्कारसंयुता ।<br>
दक्षस्तनस्योर्ध्वभागे वह्न्यश्रेदिव्यमण्डले ॥ १७।५७ ॥<br>
पद्ममध्ये समासीनां पद्मद्वयकराञ्चिताम् ।<br>
वरदाभयहस्तां च मन्दस्मित मुखाम्बुजाम् ॥ १७।५८ ॥<br>
एवं रूपां प्रकुर्वीत योगलक्ष्मीस्तुसा मता ।<br>
योगलक्ष्मीं प्रतिष्ठाप्य श्रीकामस्सम्यगर्चयेत् ॥ १७।५९ ॥<br>
देवेशेन समं कुर्यादस्यास्थ्चापनमुत्तमम् ।<br>
कालान्तरे प्रकुर्याच्छेद्धेमरूप्यादिना पुनः ॥ १७।६० ॥<br>
कृत्वा श्रीवत्सरूपं तु धारयेद्विष्णुमव्ययम् ।<br>
तत्तद्बिम्बानुरूपं च कुर्याच्छ्रीवत्सलक्षणम् ॥ १७।६१ ॥<br>
भोगलक्ष्म्यस्समाख्याता श्श्रीभूनीलाः क्रमादिमाः ।<br>
ध्रुवादिषु तु बेरेषु श्रीभूम्यौ देवपाशन्व्गे ॥ १७।६२ ॥<br>
वैकुण्ठमार्गसञ्चारा नीला नित्यसमाश्रिता ।<br>
श्रीभूम्योस्थ्सापनं पूर्वं देवेशेन सहोदितम् ॥ १७।६३ ॥<br>
देवीभ्यां रहिते देवे कुर्यात्कालान्तरे पुनः ।<br>
पृधक्प्रतिष्ठां श्रीभूम्योः कुर्यादाङ्गिरसोक्तिवत् ॥ १७।६४ ॥<br>
वीरलक्ष्मीरिति प्रोक्ता पृथगालयसङ्गता ।<br>
अलयाद्दक्षिणे पार्श्वेकुर्यात्तु पृथगालयम् ॥ १७।६५ ॥<br>
दशतालेन मानेन कुर्याद्देवीन सलक्षणाम् ।<br>
पद्मद्वयकरां चैव वन्दा भयधारिणीम् ॥ १७।६६ ॥<br>
किरीटमुकुचोपेतां सर्वालङ्कारशोभितम् ।<br>
पद्मासने समासीनां हेमाभां सर्वमङ्गलाम् ॥ १७।६७ ॥<br>
गोदामन्यां प्रकुर्वीत लक्ष्मीं तु विजयाभिधाम् ।<br>
नवतालें मानेन कुर्यादन्यालयाश्रिताम् ॥ १७।६८ ॥<br>
दक्षिणेन तु हस्तेन कल्हारं दधतीं तथा ।<br>
प्रसारितेतरकरां बद्धधम्मिल्लशोभिनीम् ॥ १७।६९ ॥<br>
सर्वालङ्कारसंयुक्तां तिष्ठन्तीमेव कारयेत् ।<br>
गोदा भूम्यंशजा प्रोक्ता तन्मन्त्रेणाचरेत्क्रियाः ॥ १७।७० ॥<br>
पाकलक्ष्मीस्समाख्याता पचनालयसङ्गता ।<br>
अष्टतालेन मानेन कुर्यात्तां पचनालये ॥ १७।७१ ॥<br>
पद्मद्वयाञ्चितकरां वरदाभयधारिणीम् ।<br>
आसीनां वाथ तिष्ठन्तीं कुर्याद्भूषणभूषिताम् ॥ १७।७२ ॥<br>
द्वितीय मण्डपद्वारे द्वारलक्ष्मीं समाचरेत् ।<br>
पतङ्गपट्टिकामध्ये सर्वालङ्कारशोभिताम् ॥ १७।७३ ॥<br>
पद्मद्वयाञ्चितकरां वरदाभयधारिणीम् ।<br>
पद्मासने समासीनां किरीटादिविभूषिताम् ॥ १७।७४ ॥<br>
गजै तु पाशन्व्योःकुर्याद्धेमकुम्भकरौ पुनः ।<br>
सिञ्चन्तौ तौ महालक्ष्मीं कुर्यात्कुम्भजलैस्तथा ॥ १७।७५ ॥<br>
श्रीभूम्योर्वीरविजयलक्ष्म्योरेव विधीयते ।<br>
ध्रवबेरानुरूपेण बेरान्तरसमर्चनम् ॥ १७।७६ ॥<br>
तद्रूपं कौतुकं कुर्यादुत्सवादि यथेच्छया ।<br>
अन्यासान्नैव कुर्वीत ध्रुवार्चामेव कारयेत् ॥ १७।७७ ॥<br>
पैण्डरीके प्रधानाग्नौ हौत्रं तत्र प्रशंस्य च ।<br>
श्रीभूम्योर्मूर्तिमन्त्रैश्च क्रमेणावाहनादिकम् ॥ १७।७८ ॥<br>
&ldquo;गोदां कृष्णप्रियां लक्ष्मीं रुक्मिणीऽमिति चाह्वयेत् ।<br>
आवाहनक्रमेणैव तन्मन्त्रैर्जुहुयात्क्ररूत् ॥ १७।७९ ॥<br>
प्रतिष्ठोक्तक्रमेणैव सर्वं पूर्ववदाचरेत् ।<br>
नवषट्पञ्चमूर्तीनां विमानस्यालयस्य च ॥ १७।८० ॥<br>
द्विमूर्तिस्थापनं तद्वत्रिमूर्तस्थापनं तथा ।<br>
अन्येषां परिवाराणां स्थापनं विधिवच्चरेत् ॥ १७।८१ ॥<br>
यद्यत्समर्प्यते वस्तु देवेशस्य तु मन्दिरे ।<br>
तत्तत्सर्वं विधानेन प्रतिष्ठाप्य समर्पयेत् ॥ १७।८२ ॥<br>
असंस्कृतं तु न ग्राह्यं न तद्देवप्रियं भवेत् ।<br>
भूषणानि च वा सांसि पात्राण्यन्यत्परिच्छदम् ॥ १७।८३ ॥<br>
बेरालङ्कारयोग्यानि धामालङ्करणानि च ।<br>
यथाहन्न् संस्कृतान्येव गृह्णीयात्सफलं भवेत् ॥ १७।८४ ॥<br>
तत्तद्द्रव्याधिदैवत्यं देवतामूर्तिमन्त्रकम् ।<br>
जुहुयात्सर्वमन्यच्च प्रतिष्ठोक्तवदाचरेत् ॥ १७।८५ ॥<br>
द्रव्याधिदेवताकल्बस्सम्यगुक्तो मयाखिले ॥ १७।८६ ॥</p>
<p>इति श्रीवैखानसे भगवच्छास्त्रे भृसुप्रोक्तायां<br>
संहितायां प्रकीर्णाधिकारे सप्तदशो ऽध्यायः</p>
<hr>
<p>अथाष्टादशो ऽध्यायः।<br>
भगवदर्चनम्<br>
अथ वक्ष्ये विशेषेण विष्णोरर्चनमुत्तमम् ।<br>
&ldquo;प्रवः पान्तमऽन्धेत्यादि श्रुतिभिर्विहितं तथा ॥ १८।१ ॥<br>
यच्चोक्तं गुरुणा सूत्रे समासेन महर्षिणा ।<br>
तेनैव विवृतं शास्त्रे सार्धकोटी प्रमाणतः ॥ १८।२ ॥<br>
अस्माभिस्तु सुसङ्क्षिप्तं चातुर्लक्षप्रमाणतः ।<br>
तदर्चनक्रमं वक्ष्ये श्रुणुध्वमृषिसत्तमाः ॥ १८।३ ॥<br>
वैखानसेन सूत्रेण निषेकादि क्रियान्वितः ।<br>
ऋत्विगुक्तगुणोपेतस्सुपुष्टाङ्गस्समाहितः ॥ १८।४ ॥<br>
गृहस्थो ब्रह्मचारी वा भक्त्यैवार्ऽचनमाचरेत् ।<br>
द्रव्यैरनेकैस्सम्पाद्यं तथानन्तोपचारकैः ॥ १८।५ ॥<br>
आशक्यं विधिवत्कर्तुं ब्रह्माद्यैरपि पूजनम् ।<br>
मनुष्यैःकिमुवक्तव्यं दरिद्रैरदृढात्मभिः ॥ १८।६ ॥<br>
यथाशक्ति ततः कुर्यात्तस्माद्बहुभिरर्चकैः ।<br>
बहुभिः परिचारैश्च तथै वान्यपदार्थिभिः ॥ १८।७ ॥<br>
निर्वर्त्यं पूजनं विष्णोश्श्रद्धाभक्तिसमन्वितैः ।<br>
तस्मान्नवविधा ग्राह्या अर्चकाः परिचारकाः ॥ १८।८ ॥<br>
उत्तमे तूत्तमं प्रोक्तमर्चकानान्तु विंशतिः ।<br>
अशीतिः परिचाराणामुत्तमे मध्यमं ततः ॥ १८।९ ॥<br>
परिचाराणां चतुष्षष्टिदर्चकाष्षोडश स्मृताः ।<br>
उत्तमे त्वधमं प्रोक्तमर्चका द्वादश स्मृताः ॥ १८।१० ॥<br>
पञ्चाशत्परिचाराश्च मध्यमे चोत्तमं पुनः ।<br>
चत्वारिंशत्परिचराः पूजकाश्चाष्टकीर्तिताः ॥ १८।११ ॥<br>
मध्यमे मध्यमं प्रोक्तमचन्काष्षडुदीरिताः ।<br>
पञ्चविंशत्परिचरा मध्यमे त्वधमं पुनः ॥ १८।१२ ॥<br>
चत्वारः पूजकास्तत्र परिचारास्तु षोडश ।<br>
त्रयोर्ऽचकाः परिचरा नव स्युरधमोत्तमे ॥ १८।१३ ॥<br>
पूजकौ द्वौपरिचराश्चत्वारो ऽधममध्यमे ।<br>
एकोर्ऽचकः परिचरौ द्वौप्रोक्तावधमाधमे ॥ १८।१४ ॥<br>
आचार्यस्स्यादुपद्रष्टा देवस्सान्निध्यकारकः ।<br>
अर्चनाद्यखिलं कार्यं तन्नियोगेन कारयेत् ॥ १८।१५ ॥<br>
स हि कार्यस्य निर्णेता गोप्ताधर्मस्यदेशिकः ।<br>
अर्चको देवदेवस्य कुर्यान्मन्त्रासनादिषु ॥ १८।१६ ॥<br>
उपचाराननन्तांश्च विधिना शास्त्रचोदितान् ।<br>
अर्चकस्य सहायन्तु किङ्करः परिचारकः ॥ १८।१७ ॥<br>
बहुकार्यकराश्चैते ग्राह्यास्तु परिचारकाः ।<br>
सम्माजन्नकरश्चैव तथा स्यादुपलेपकः ॥ १८।१८ ॥<br>
दीपोद्दीपयिता चौव पोत्रशोधनकारकः ।<br>
पानीय वाहकश्चैव पुष्पापचयकारकः ॥ १८।१९ ॥<br>
धूपदीपादिकर्ता च गन्धपेषणतत्परः ।<br>
तत्तत्परिच्छदाहर्ता तथैव बलिवाहकः ॥ १८।२० ॥<br>
एवमादीनि कार्याणि कुर्वन्ति परिचारकाः ।<br>
पाचकः परिचारस्स्यात्पचनालयसङ्गतः ॥ १८।२१ ॥<br>
हविष्पाकविधानज्ञश्शौचाचारपरायणः ।<br>
एतान्वैखानसानेव वृणेत्सर्वान् पदार्थिनः ॥ १८।२२ ॥<br>
अलाभे तत्र सर्वेषामाचार्यं चार्चकान्पुसः ।<br>
वैखानसानेव वृणन्नक्युदर्यादन्यसूत्रिणः ॥ १८।२३ ॥<br>
अवैखानस विप्रस्तु पूजयेदालये हरिम् ।<br>
स वै देवलको नाम सर्व कर्मबहिष्कृतः ॥ १८।२४ ॥<br>
परिचारान्न्तु वृणुयादलाभे त्वन्यसूत्रिणः ।<br>
दीक्षितानेवसद्वृत्तानागमोक्तविधानतः ॥ १८।२५ ॥<br>
यजमानस्सदाध्यात्मरतो मोक्षार्थचिन्तकः ।<br>
धनी सर्वसमस्त्यागी भक्तियुक्तः प्रसन्नधीः ॥ १८।२६ ॥<br>
शास्त्रोक्तेन विधानेन विष्णुलाञ्छनलाञ्छितः ।<br>
देवस्य नित्यपूजार्थमुत्सवार्थं विशेषतः ॥ १८।२७ ॥<br>
तथान्यविभवार्थं च दापयेद्धनसञ्चयम् ।<br>
आचार्याज्ञाप्रतीक्षस्स्यातॄजके हितचिन्तकः ॥ १८।२८ ॥<br>
परिचारे प्रसन्नश्च किङ्करेषु दयापरः ।<br>
तीर्थप्रसादसेवी च निर्माल्येषु कृतादरः ॥ १८।२९ ॥<br>
इति लक्षणसम्पन्नाः प्रभवन्त्यालयार्चने ।<br>
अथार्चकः प्रमन्नात्मा पञ्चकालपरायणः ॥ १८।३० ॥<br>
ब्राह्मेमुहूर्ते चोद्थाय नारायणमनुस्मरेत् ।<br>
कृत्वा सूत्रोक्तविधिना शौचादीनि यथाविधि ॥ १८।३१ ॥<br>
स्नात्वा स्नानविधानेन धृत्वा धौताम्बरे पुनः ।<br>
ऊर्ध्वपुण्ड्राणि सन्धार्य विधिना केशवादिभिः ॥ १८।३२ ॥<br>
धृत्वा पवित्रपद्माक्षतुलसीमणिमालिकाः ।<br>
धृत्वोभयपवित्रे च तथा सन्ध्यामुपास्य च ॥ १८।३३ ॥<br>
उष्णीषेण च पञ्चागभूषणैन्सुविभूषितः ।<br>
समाप्य नित्यकर्माणि महामन्त्रादिकं जपन् ॥ १८।३४ ॥<br>
अरुणं तु जपित्वैव नारायणमतः परम् ।<br>
प्रणम्य यन्त्रिकाञ्चैव कराभ्यां परिगृह्य च ॥ १८।३५ ॥<br>
बाह्वोश्शिरसि वा न्यस्य भक्त्या परमया युतः ।<br>
सङ्गतः परिचारैश्च यजमानेन सादरम् ॥ १८।३६ ॥<br>
सर्ववाद्य समायुक्तः सर्वमङ्गलशोभितः ।<br>
क्रममाणश्शनैर्विद्वान् देवागारं प्रति व्रजेत् ॥ १८।३७ ॥<br>
&ldquo;प्रतद्विष्णुऽरिति प्रोच्य चालयं परितःक्रमात् ।<br>
युग्मप्रदक्षिणं कुर्याद्देव देवमनुस्मरन् ॥ १८।३८ ॥<br>
युग्मप्रदक्षिणं कुर्यादयुग्मं त्वाभिचारिकम् ।<br>
आयुग्मं तु परीत्यापि तथायुग्मं प्रणम्य च ॥ १८।३९ ॥<br>
प्रेक्षेतोद्यन्तमादित्यं जपेद्द्वादशसूक्तकम् ।<br>
छायालङ्घनदोषन्तु न तत्र स्यात्प्रदक्षिणे ॥ १८।४० ॥<br>
देवागारं प्रविश्यैव तत्तन्मन्त्रमनुस्मरन् ।<br>
द्वारदेवान् प्रणम्याथ निरस्तं रक्षमस्त्रतः ॥ १८।४१ ॥<br>
गृहीत्वा यन्त्रिकां चैव &ldquo;हिरण्यपाणिऽ मुच्चरन् ।<br>
कवाटे तु सुसंयोज्य &ldquo;दिवम्ऽ वीति समुच्चरन् ॥ १८।४२ ॥<br>
कवाटोद्घायनं कृत्वा प्रविशेदन्तरं बुधः ।<br>
&ldquo;अतो देवाऽ इतिप्रोच्य देवं वीक्ष्यप्रणम्य च ॥ १८।४३ ॥<br>
परिचारकमाहूय दीपानुद्दीपयेत्क्रमात् ।<br>
प्रणवं मन्त्रमुच्चार्य तत्र कार्यं समाचरेत् ॥ १८।४४ ॥<br>
त्रिस्सम्प्रहार्य पाणिभ्यां &ldquo;शाम्यन्त्विऽत्यादि चोच्चरन् ।<br>
आदर्शं गाश्च कन्याश्च हस्त्यश्वादीन् शुभोदयान् ॥ १८।४५ ॥<br>
ब्राह्मणान्वेदविदुषो नर्तकांश्चैव गायकान् ।<br>
देवस्य पुरतस्थ्साप्य मुखमण्डप एवचा ॥ १८।४६ ॥<br>
प्रच्छन्न पटमुद्वास्य कृत्वा नीराजनं तथा ।<br>
सर्ववाद्यसमायुक्तं दर्शयेद्धरये मुदा ॥ १८।४७ ॥<br>
धारोष्णं चैव गोक्षीरं नवनीतं सशर्करम् ।<br>
देवेशाय निवेद्याथ कुर्याद्यवनिकां पुनः ॥ १८।४८ ॥<br>
&ldquo;भूः प्रपद्येऽ समुच्चार्य देवेशं प्रणमेन्मुहुः ।<br>
&ldquo;परं रंऽहीति मन्त्रेण शयनस्थं श्रियःपतिम् ॥ १८।४९ ॥<br>
&ldquo;भूरसी भूऽरिति प्रोच्य जीवस्थाने निवेशयेत् ।<br>
तस्मिन् कालेतु ये भक्त्या सेवन्ते पुरुषोत्तमम् ॥ १८।५० ॥<br>
तेषां पुण्यफलं वक्तुं न शक्यं त्रिदशैरपि ।<br>
ततश्शिष्यं समाहूय विनयान्वितमादरात् ॥ १८।५१ ॥<br>
सम्मार्जनादिकर्माणि गुरुस्तस्मै समादिशेत् ।<br>
&ldquo;अव धूतिऽमिति प्रोच्य गर्भगेहादि सर्वतः ॥ १८।५२ ॥<br>
मार्जन्या मार्जयेच्छिष्यः प्रादक्षिण्यक्रमेण वै ।<br>
पांस्वादीन् परिहृत्यापि प्राकारान्तं च सर्वशः ॥ १८।५३ ॥<br>
&ldquo;आशाऽस्विति समुच्चार्य गोमयेनोपलेपयेत् ।<br>
पञ्चगव्यैस्तु सम्प्रोक्ष्य रङ्गवल्लीस्समाचरेत् ॥ १८।५४ ॥<br>
&ldquo;आ मा वाजस्यऽ मन्त्रेण यथोक्तेन विधानतः ।<br>
सर्वण्यपि च पात्राणि शोधयेत्सुमनोरमे ॥ १८।५५ ॥<br>
तो यसङ्ग्रहणार्थं तु नियुक्तः पूजकेन तु ।<br>
घटमादाय शिष्यस्तु &ldquo;दुहतां दिवऽमुच्चरन् ॥ १८।५६ ॥<br>
नदीतटाककूपानां पूर्वालाभे परं व्रजेत् ।<br>
उपस्थाय जलं स्मृत्वा जाह्नवीं लोकपावनीम् ॥ १८।५७ ॥<br>
&ldquo;आज्यमभिगृह्णाऽमीति चाप्पवित्रेण वाससा ।<br>
गृहीत्वोत्पूतमाधावं गायत्रीमुच्चरन् पुनः ॥ १८।५८ ॥<br>
अलङ्कृत्यघटं सम्यक् क्षौमेनाच्छाद्य तन्मुखम् ।<br>
गजे शिरसि वा क्षिप्त्वा सर्ववाद्यसमायुतम् ॥ १८।५९ ॥<br>
पुनरालयमाविश्य कृत्वा चैव प्रदक्षिणम् ।<br>
सोमं राजानमुच्चार्य गर्भगेहे तु दक्षिणे ॥ १८।६० ॥<br>
विन्यसेच्च ततः कुम्भं त्रिपादोपरि शोभिते ।<br>
एलोशीरादिचाहृत्य गन्धद्रव्यं यथाविधि ॥ १८।६१ ॥<br>
दद्यादर्चकहस्ते तु गृहीत्वा तत्तु पूजकः ।<br>
पूर्णकुम्भे तु निक्षिप्यतोयं तदधिवासयेत् ॥ १८।६२ ॥<br>
अलाभे कुशदूर्वैर्वा तुलसीदलमिश्रितैः ।<br>
अभिमृश्य ततः कुम्भ &ldquo;मिदमापश्शिवाऽइति ॥ १८।६३ ॥<br>
सूत्रोक्तविधिना कृत्वा पुण्याहं विधिवत्तदा ।<br>
&ldquo;शुचि वो हव्यऽमन्त्रेण सम्भारान् प्रोक्षयेत्क्रमात् ॥ १८।६४ ॥<br>
शोधयित्वातु निर्माल्यं &ldquo;नश्यस्तु जगताऽमिति ।<br>
&ldquo;अहमेवेदऽमुक्त्वा तु पीठपुष्पं च शोधयेत् ॥ १८।६५ ॥<br>
&ldquo;पूतस्तस्यऽ समुच्चार्य वेदिमद्भिस्सुशोधयेत् ।<br>
ध्रुवस्य पादपुष्पस्तु विष्णुगायत्रिया तथा ॥ १८।६६ ॥<br>
पञ्चभिर्मूर्ति मन्त्रैश्च दत्वा देवं प्रणम्य च ।<br>
देवनिर्माल्यशेषेण विष्वक्सेनं विभूष्य च ॥ १८।६७ ॥<br>
अन्यन्निर्माल्यमादाय शुचिस्थाने ऽप्सु वा क्षिवेत् ।<br>
पूजनार्थांश्च सम्भारान् यथाशक्ति सुसम्भरेत् ॥ १८।६८ ॥<br>
ततस्समाहितो भूत्वासम्भारार्चनमारभेत् ।<br>
तत्तत्थ्सानेषु पात्राणि यथार्हं स्थापयेद्बुधः ॥ १८।६९ ॥<br>
स्नानार्थमग्निकोणे स्यादर्घ्यर्थं नैरृते ऽपि च ।<br>
पाद्यार्थं वायुदेशे स्यादाचमार्थमथेशके ॥ १८।७० ॥<br>
शुद्ध्यर्थमेकं मध्ये तु पञ्चपात्रमिदं क्रमात् ।<br>
त्रिपादोपरे निक्षिप्ते विशाले ताम्रभाजने ॥ १८।७१ ॥<br>
&ldquo;अग्निश्शुऽचीति मन्त्रेण स्थापयेच्च हरिं स्मरन् ।<br>
कुर्याच्च पात्रसंस्कारं शोषणादि यथाविधि ॥ १८।७२ ॥<br>
उद्धरिण्यां गृहीत्वातु प्रणवेन जलं तदा ।<br>
निक्षिप्य तुलसीं तस्यां पुष्पं वा धारणं चरेत् ॥ १८।७३ ॥<br>
वारिकुम्भमुखे ब्रह्मा तदधो रुद्र ईरितः ।<br>
वरुणस्तु जले ध्येयस्तथै वावाहनं चरेत् ॥ १८।७४ ॥<br>
त्रिपादे चन्द्रमावाह्य चादित्यं चोर्ध्वभाजने ।<br>
वसिष्ठसोमयज्ञाङ्गानिन्दुं मन्द्रं क्रमेणवै ॥ १८।७५ ॥<br>
आग्नेयादिक्रमेणैव पञ्चपात्रेषु चाह्वयेत् ।<br>
कर्पूरोशीरकं चैव गन्धानेलालवङ्गकम् ॥ १८।७६ ॥<br>
स्नानद्रव्यमिदं प्रोक्तं स्नानपात्रे तुनिक्षिपेत् ।<br>
विष्णुपर्णं पद्मदलं दूर्वां श्यामाकमेव च ॥ १८।७७ ॥<br>
प्राद्यद्रव्याणिसम्पाद्य पाद्यपात्रे तु निक्षिपेत् ।<br>
कुशाक्षततिलव्रीहियवमाषांस्तथैव च ॥ १८।७८ ॥<br>
प्रियङ्गूंश्चैव सिद्धार्थानर्घ्यपात्रे तु निक्षिपेत् ।<br>
एलोशीरलवङ्गादिं स्तक्कोलानीति च क्रमात्, ॥ १८।७९ ॥<br>
क्षिपेदाचामपात्रे तु शुद्धतोये ततःक्रमात् ।<br>
पुष्पाणि गन्धान्विन्यस्येद्यथालाभमथापिवा ॥ १८।८० ॥<br>
अलाभेतत्तदुच्चार्य तुलसीं वा विनिक्षिपेत् ।<br>
&ldquo;धाराऽस्विति च मन्त्रेण पात्राण्यद्भिः प्रपूरयेत् ॥ १८।८१ ॥<br>
&ldquo;इदमापश्शिवाःऽ प्रोच्य सुरभिमुद्रां प्रदर्श्य च ।<br>
पात्राभिमन्त्रणं कुर्याद्दसदिग्बन्धनं चरेत् ॥ १८।८२ ॥<br>
विष्णुगायत्रीमुच्चार्य तत्रकार्यं समाचरेत् ।<br>
घण्टायां चैव ब्रह्माणं नादे वेदान्समर्चयेत् ॥ १८।८३ ॥<br>
तज्जिह्वायां षडास्यस्तुसूत्रेनागान्त्समर्चयेत्<br>
ऊर्ध्वेवीशं च शङ्खारी पार्श्वयोस्तस्यचार्चयेत् ॥ १८।८४ ॥<br>
नाले चैव महादेवमिति घण्टाधिदेवताः ।<br>
त्रिपादस्योत्तरेस्थाप्य विमलन्तु पतद्ग्रहे ॥ १८।८५ ॥<br>
वरुणं शङ्खकुक्षौ तु मूले तु पृथिवीं तथा ।<br>
धारायां सर्वतीर्थांश्च शङ्खे चन्द्रं समर्चयेत् ॥ १८।८६ ॥<br>
उद्धरिण्यां च पानीयपात्रे सोममथार्चयेत् ।<br>
आसने धर्ममावाह्यप्लोते त्वष्टारमेव च ॥ १८।८७ ॥<br>
अम्बरे सूर्यमावाह्य चोत्तरीये निशाकरम् ।<br>
भूषणे षण्मुखं चैव यज्ञसूत्रे निशाकरम् ॥ १८।८८ ॥<br>
पुष्पे पुल्लं तथा गन्धे मुखवासे च मेदिनीम् ।<br>
अक्षते काश्यपं धूपे बृहस्पतिमधाह्वायेत् ॥ १८।८९ ॥<br>
दीपे श्रियं घृते सामतैले पितॄन्त्समर्चयेत् ।<br>
उपधाने तथाछत्रे पादुके शेषमर्चयेत् ॥ १८।९० ॥<br>
यन्त्रिकायां च मार्ताण्डं सिद्धार्थे सोममर्चयेत् ।<br>
कुशाग्रे जाह्नवीं चैव तिलेषु पितृदेवताः ॥ १८।९१ ॥<br>
तण्डुले रविमावाह्य दध्नि चावाहयेद्यजुः ।<br>
क्षीरे ऽथर्वाणमावाह्य मधुपर्के ऋचं तथा ॥ १८।९२ ॥<br>
मात्रायां शर्वमावाह्य हविःपात्रे दिवाकरम् ।<br>
हविष्णु पद्मगर्भं च पानपात्रे निशाकरम् ॥ १८।९३ ॥<br>
उपहारादिपात्रेषु दिवाकरमथार्चयेत् ।<br>
ज्येष्ठामावाह्य मार्जन्यां नर्तकेशर्वमर्चयेत् ॥ १८।९४ ॥<br>
गायके सामवेदं च नन्दीशं वादकेर्ऽचयेत् ।<br>
पाञ्चजन्यं च शङ्खे तु गणिकास्वप्चरस्त्स्रियः ॥ १८।९५ ॥<br>
गरुडं परिचारेषु समावाह्य ततः क्रमात् ।<br>
अनुक्तेषु तु द्रव्येषु विष्णुमावाह्य कारयेत् ॥ १८।९६ ॥<br>
तत्तद्द्रव्याधिपे स्मृत्वातत्तद्द्रव्यसमीपतः ।<br>
तत्तद्द्रव्यधरत्वेन चतुर्भिर्विग्रहैर्यजेत् ॥ १८।९७ ॥<br>
तत्तत्कर्मसु काले वै यथार्हमुपयोजयेत् ।<br>
तत्काले प्यथ वावाह्यतस्मिन् कर्मणि योजयेत् ॥ १८।९८ ॥<br>
ततोर्ऽचकः प्रसन्नात्माध्यात्वात्मानं जनार्दनम् ।<br>
देवस्य दक्षिणेभागे कूर्मपीठे समाहितः ॥ १८।९९ ॥<br>
बिम्बार्हं संस्थितो वापि समासीनो ऽथ वा पुनः ।<br>
ध्यात्वा ध्यानविधानेन जप्त्वाचार्यपलम्पराम् ॥ १८।१०० ॥<br>
योगशास्त्रोक्तमागेन्ण प्राणायामादिकं चरेत् ।<br>
भूतशुद्धिं विधायादौ न्यासानन्यान्त्समाचरेत् ॥ १८।१०१ ॥<br>
अकारादिक्षकारान्तमक्षराणि यथाविधि ।<br>
सर्वत्र सन्धिषु न्यस्य ब्रह्मन्यासं समाचरेत् ॥ १८।१०२ ॥<br>
&ldquo;ब्रह्म ब्रह्मन्तरात्मेऽति हृदयं चाभिमर्शयेत् ।<br>
&ldquo;द्यौर्द्यैरऽसीति चोच्चार्य मूर्धानं चाभिमर्शयेत् ॥ १८।१०३ ॥<br>
&ldquo;शिखे उद्वर्तयाऽमीति स्पृशेच्चैव शिखां तथा ।<br>
&ldquo;देवानामायुधैऽरुक्त्वा कवचं बन्धयेत्ततः ॥ १८।१०४ ॥<br>
&ldquo;नारायणाय विद्महऽ इति दशदिग्भन्धनं चरेत् ।<br>
&ldquo;सुदर्शनमऽभीत्युक्त्वा दक्षिणे तु सुदर्शनम् ॥ १८।१०५ ॥<br>
&ldquo;रविपाऽमिति वामे च शङ्खं च बिभृयात्करे ।<br>
&ldquo;सूर्योसि च द्रो ऽसीऽत्युक्त्वा नेत्रयोर्दक्षवामयोः ॥ १८।१०६ ॥<br>
सूर्याचन्द्रमसोश्चैव मण्डले सन्न्यसेद्बुधः ।<br>
&ldquo;अहुरण्यं विधिं यज्ञं ब्रह्माणं देवेन्द्रऽमित्यपि ॥ १८।१०७ ॥<br>
अङ्गुष्ठादिकनिष्ठान्तं करन्यासं समाचरेत् ।<br>
&ldquo;अन्तरस्मिन्निमऽइति ब्रह्माणं च हृदि न्यसेत् ॥ १८।१०८ ॥<br>
प्राणानायम्य सङ्कल्प्य तिथिवारादिकीर्तयेत् ।<br>
ततो मन्त्रासनं विद्वान् सङ्कल्प्य च यथाविधि ॥ १८।१०९ ॥<br>
&ldquo;प्रतद्विष्मुस्सवतऽइति इति त&quot;थास्त्वासनऽमित्यपि ।<br>
पुष्पदभन्कुशेष्वेकं पीठान्ते चासनं ददेत् ॥ १८।११० ॥<br>
&ldquo;विश्वाधिकानाऽमित्युक्त्वा स्वागतं तु समाचरेत् ।<br>
&ldquo;मनो ऽभिमन्ताऽमन्त्रेण देवेशमनुमान्य च ॥ १८।१११ ॥<br>
&ldquo;त्रीणि पऽदेति मन्त्रेण दद्यात्पाद्यं पदद्वये ।<br>
&ldquo;आमावाजस्यऽमन्त्रेण स्पृश्यमघन्न्य् प्रदाय च ॥ १८।११२ ॥<br>
देवस्य दक्षिणे हस्ते स्पृश्यं स्सृश्याघन्य्मुच्यते ।<br>
&ldquo;शन्नोदेवीऽरिति प्रोच्य दद्यादाचमनीयकम् ॥ १८।११३ ॥<br>
&ldquo;देवस्यऽत्वेति मन्त्रेण चादर्शं दर्शयेत्ततः ।<br>
अन्नाद्याय समुच्चार्य दन्तधावनमाचरेत् ॥ १८।११४ ॥<br>
हिरण्मयं वा रौप्यं वा दन्तकाष्ठं षडङ्गुलम् ।<br>
जौदुम्बरं वा सम्पाद्य यथालाभं समाचरेत् ॥ १८।११५ ॥<br>
&ldquo;इदं ब्रऽह्मेति मन्त्रेण जिह्माशोधनमाचरेत् ।<br>
&ldquo;यन्मे गर्भेऽसमुच्चार्य गण्डूषं क्षालनं तथा ॥ १८।११६ ॥<br>
&ldquo;शन्नोदेवीऽरिति प्रोच्य दद्यादाचमनं ततः ।<br>
&ldquo;विचक्रमेऽ नमुच्चार्य मुखवासं प्रदापयेत् ॥ १८।११७ ॥<br>
पूर्ववस्त्रं विसृज्यैव परिधाप्यान्यवाससा ।<br>
ग्रीवायाः पृष्ठतः कुर्यादवकुण्ठनमादरात् ॥ १८।११८ ॥<br>
केशान्विकीर्य मन्त्रज्ञो वामभागे च सुस्थितः ।<br>
&ldquo;उवानहाऽविति प्रोच्य पुरस्तात्पादुकेन्यसेत् ॥ १८।११९ ॥<br>
&ldquo;भूःप्रपद्येऽ समुच्चार्य प्रणम्य जगतां पतिम् ।<br>
&ldquo;पर ब्रऽह्मेति मन्त्रेण समादाय तु कौतुकम् ॥ १८।१२० ॥<br>
स्वस्तिसूक्तं ततो जप्त्वा &ldquo;प्रतद्विष्णुऽरिति ब्रुवन् ।<br>
स्नानपीठे सुसंस्थाप्य पाद्यमाचमनं ददेत् ॥ १८।१२१ ॥<br>
अतो देवादिमन्त्रैस्तु तैलमालिप्य मूर्धनि ।<br>
तथैव विष्णुगायत्षा सर्वाङ्गाण्यनुलेपयेत् ॥ १८।१२२ ॥<br>
&ldquo;परिलिखितऽमिति मन्त्रेण सर्वाङ्गमपि शोधयेत् ।<br>
आम्लेन खण्डशीकेन शर्कराभिर्यथोचितम् ॥ १८।१२३ ॥<br>
अलाशोधनं कुर्याच्छ्रीपत्रामलकाम्बुना ।<br>
शालिपिष्टेन गन्धाद्यैरङ्गशोधनमाचरेत् ॥ १८।१२४ ॥<br>
विशदं शोधयित्वातु संस्नाप्योष्णेन वारिणा ।<br>
&ldquo;वारीश्चतस्रऽइत्युक्त्वा शुद्धोदैरभिषेचयेत् ॥ १८।१२५ ॥<br>
&ldquo;नमो वरुणऽइत्युक्त्वा गोक्षीरैरभिषेचयेत् ।<br>
&ldquo;भूरानिलयऽमन्त्रेण स्नापयेद्गन्धवारिणा ॥ १८।१२६ ॥<br>
&ldquo;अग्निमीलेऽसमुच्चार्य मधुना स्नानमाचरेत् ।<br>
&ldquo;सीनीवाऽलीति मन्त्रेण हारिद्रोदकसेचनम् ॥ १८।१२७ ॥<br>
तत्तद्द्रव्यान्तरे चैव भवेच्छुद्धोदकाप्लपः ।<br>
पुनर्गन्धोदकेनैव &ldquo;गन्धद्वाराऽ मुदीर्य च ॥ १८।१२८ ॥<br>
स्नापयेद्देवदेवेशं तूर्यघोषपुरस्सरम् ।<br>
चतुर्वेदादिमन्त्रैश्च शुद्धोदैस्स्नापयेत्पुनः ॥ १८।१२९ ॥<br>
&ldquo;मित्रस्सुपर्णऽइत्युक्त्वा विमृज्य प्लोतवासना ।<br>
पूर्ववस्त्रं विसृज्यैप परीधाप्य तथेतरत् ॥ १८।१३० ॥<br>
पाद्यमाचमनं दद्यात्पूर्वोक्तेन विधानतः ।<br>
प्रणम्य देवदेवेशं दत्वापुष्बाञ्जलिं ततः ॥ १८।१३१ ॥<br>
&ldquo;भूरसि भूऽरित्युच्चार्य जीवस्थाने निवेशयेत् ।<br>
&ldquo;त्रिर्देवऽमन्त्रमुच्चार्य दृश्याघन्य्न्तु समर्पयेत् ॥ १८।१३२ ॥<br>
ततःप्रोक्ष्य ध्रुवस्थानं गायत्रीमन्त्रमुच्चरन् ।<br>
&ldquo;संयुक्तमेतऽदुच्चार्य ध्रुवकौतुकयोन्ततः ॥ १८।१३३ ॥<br>
सम्बन्धार्थं न्यसेत्कूर्चं कौतुकाग्रं विधानतः ।<br>
गायत्षा ध्रुवपीठन्तु प्रोक्ष्य शुद्धेन वारिणा ॥ १८।१३४ ॥<br>
&ldquo;विष्णवे नमऽइत्युक्त्वा देवदेवमनुस्मरन् ।<br>
ध्रुवस्य पादयोर्मध्ये पुष्पन्यासं समाचरेत् ॥ १८।१३५ ॥<br>
प्रागादि च न्यसेत्तत्र पादक्षिण्यक्रमेण वै ।<br>
चतुर्थ्यन्तेन पुष्पाणिपुरुषं सत्यमच्युतम् ॥ १८।१३६ ॥<br>
अनिरुद्धमिति रोच्य महादिक्षु चतुर्षु च ।<br>
आग्नेयादि तथा न्यन्येद्विदिक्षु च क्रमेण वै ॥ १८।१३७ ॥<br>
कपिलं चैव यज्ञं च नारायणं पुण्यमेव च ।<br>
प्रथमावरणं चैतद्द्वितीयावरणे ततः ॥ १८।१३८ ॥<br>
पूर्वोक्तेन क्रमेणैव वाराहं नारसिंहकम् ।<br>
वामनं त्रिविक्रमं चैव सुभद्रं च ततः परम् ॥ १८।१३९ ॥<br>
ईशितात्मानमित्युक्त्वा सर्वोद्वहमतः परम् ।<br>
सर्वविद्वेश्वरं चेति समभ्यर्च्येद्बहिर्मुखान् ॥ १८।१४० ॥<br>
तृतीयावरणे तत्तद्दिगीशांश्च समर्चयेत् ।<br>
श्रीफूम्योर्मूर्तिमन्त्रैश्च देव्योरपि समाचरेत् ॥ १८।१४१ ॥<br>
एवं ध्रुवस्य पीठे तु पुष्पन्यास उदाहृतः ।<br>
अथ कौतुकपीठे तु पूर्वोक्तेन क्रमेण वै ॥ १८।१४२ ॥<br>
प्राच्यां सुभद्रमावाह्य हयात्मकमतः परम् ।<br>
रामदेवं पुण्यदेवं सर्वं चैव सुखावहम् ॥ १८।१४३ ॥<br>
संवहं सुवहं चेति प्रथमावरणेर्ऽचयेत् ।<br>
द्वितीयावरणे तद्वन्मित्र मत्रिं शिवं ततः ॥ १८।१४४ ॥<br>
विश्वं सनातनं चैव सनर्थनमतः परम् ।<br>
सनत्कुमारं सनकमर्चयेच्च बहिर्मुखान् ॥ १८।१४५ ॥<br>
तृतीयावरणे तद्वल्लोकपालान्त्समर्चयेत् ।<br>
प्रणवादि नमो ऽन्तं स्यादर्चनं न्यास उच्यते ॥ १८।१४६ ॥<br>
एकादशभिरष्टाभिरुपचारैस् तथार्चयेत् ।<br>
तत्र देव्योश्च विधिना ध्रुवतेव्योरिवाचरेत् ॥ १८।१४७ ॥<br>
मार्कण्डेयं भृगुं चैव देवदक्षिणवामयोः ।<br>
ब्रह्माणं शङ्करं तद्वद्भित्तिपार्श्वे समर्चयेत् ॥ १८।१४८ ॥<br>
देवेशाभिमुखानेतान्यथाविधि समर्चयेत् ।<br>
द्वारार्चनं समारभ्य शिष्यः कुर्याद्गुरूदितः ॥ १८।१४९ ॥<br>
द्वारे द्वारे द्वारदेवान् द्वारपालान्त्समर्चयेत् ।<br>
विमानपालान् लोकेशांस् तथा चैवऽनपायिनः ॥ १८।१५० ॥<br>
परिवारांस् तथान्यांश्च विष्णुभूतान्तमेव च ।<br>
तत्तन्नाम्ना समभ्यर्च्य &ldquo;भूरानिलयऽ मन्त्रतः ॥ १८।१५१ ॥<br>
द्वारप्रक्षालनं कृत्वा दक्षिणे मध्यवामयोः ।<br>
धर्मं ज्ञानमथैश्वर्य मावाह्य सुसमर्चयेत् ॥ १८।१५२ ॥<br>
सर्वत्र द्वारवामे तु रक्षार्थं शान्तमर्चयेत् ।<br>
ततो यवनिकां कुर्याद्द्वारे क्षौमादिनिर्मिताम् ॥ १८।१५३ ॥<br>
स्त्रियश्शूद्रान्तु पतिताः पाषण्डा वेदनिन्दकाः ।<br>
देवतान्तर भक्ताश्च पापरोगादिपीडिताः ॥ १८।१५४ ॥<br>
अभिशस्ताश्च ये पापाश्शास्त्रेषु तु विनिन्दिताः ।<br>
पूजाकाले तु नार्हन्ति सेवितुं हरिमव्ययम् ॥ १८।१५५ ॥<br>
ध्यानमाविश्य तत्काले पूजकस्सुसमाहितः ।<br>
आत्मसूक्तं जपित्वैव साक्षान्नारायणो भवेत् ॥ १८।१५६ ॥<br>
विष्णुं व्यापिनमात्मान मखण्डानन्दचिन्मयम् ।<br>
रुक्माभं रक्तनेत्रास्यपाणिपादं सुखोद्वहम् ॥ १८।१५७ ॥<br>
किरीटहारकेयूरकुण्डलाङ्गदभूषितम् ।<br>
शङ्खचक्रधरं देवं वरदाभयचिह्नितम् ॥ १८।१५८ ॥<br>
श्रीवत्साङ्कं महाबाहुं कौस्तुभोद्भासितोरसम् ।<br>
शुकपिञ्छाम्बरधरं प्रलम्बब्रह्मसूत्रिणम् ॥ १८।१५९ ॥<br>
दिव्यायुधपरीवारं दिव्यभूषाविभूषितम् ।<br>
देवीभ्यां परिवारैश्च सेव्यमानं जगत्पतिम् ॥ १८।१६० ॥<br>
ध्यायेत्सन्निहितं बिम्बे नारायणमनामयम् ।<br>
यथाबेरं तथा थात्वा न्यासकर्म ततश्चरेत् ॥ १८।१६१ ॥<br>
सुवर्भुवर्भूर् इत्युक्त्वा मूर्ध्नि नाभौ च सादयोः ।<br>
बिम्बस्य व्याहृतीर्न्यस्येद्व्याहृतिन्यास उच्यते ॥ १८।१६२ ॥<br>
पादयोरन्तरे पीठे यकारं च ततोन्यसेत् ।<br>
अकारं हृदयेन्यस्य चादिबीजं ततःपुनः ॥ १८।१६३ ॥<br>
आवेष्ट्य प्रणवेनैतान् प्रणामं पुनराचरेत् ।<br>
पुष्पगन्धाक्षतैर्युक्तं शुद्धोदैरभिपूरितं ॥ १८।१६४ ॥<br>
प्रणिधिं चौर्ध्वमुद्धृत्य दीपाद्दीपमिवक्रमात् ।<br>
&ldquo;इदं विष्णुरितिऽप्रोच्य &ldquo;चायातु भगवाऽनिति ॥ १८।१६५ ॥<br>
प्रणवात्मकमव्यक्तं दिव्यमङ्गलविग्रहम् ।<br>
ध्रुवात्प्रणिधितोये तु कूर्चेवावाहयेद्धरिम् ॥ १८।१६६ ॥<br>
तद्व्याप्तं तो यमादाय कौतुकस्य तु मूर्ध नि ।<br>
प्रणवेन समास्राव्य कूर्चेवावाहयेद्गुरुः ॥ १८।१६७ ॥<br>
मूर्तिमन्त्रान्त्समुच्चार्य तत्र कार्यं समाचरेत् ।<br>
देव्यौ चैव तथावाह्य सम्यगभ्यर्चयेद्बुधः ॥ १८।१६८ ॥<br>
तथैवावाहयेद्विद्वान् विधिना चोत्सवादिषु ।<br>
कैतुकाद्बलिबेरस्य केचिदावाहनं विदुः ॥ १८।१६९ ॥<br>
अलङ्कारासनं पश्चात्सङ्कल्स्य च यथाविधि ।<br>
असनं मन्त्रवद्दद्याद्देवेशमनुमानयेत् ॥ १८।१७० ॥<br>
पाद्यमाचमनं चापि दद्यात्पूर्वोक्तमन्त्रतः ।<br>
&ldquo;तेजोवत्क्यावऽवमन्त्रेण वस्त्रं क्षौमादिचार्पयेत् ॥ १८।१७१ ॥<br>
&ldquo;भूतो भूतेषुऽ मन्त्रेण भूषणैश्च विभूष्य च ।<br>
&ldquo;सोमस्य तनूरऽसीत्युक्त्वाधारयेदुत्तरीयकम् ॥ १८।१७२ ॥<br>
अष्टाक्षरेण मन्त्रेण चोर्ध्वपुण्ड्रं च धारयेत् ।<br>
&ldquo;अग्निं दूतमिऽति प्रोच्य यज्ञसूत्रं समर्पयेत् ॥ १८।१७३ ॥<br>
&ldquo;तद्विष्णोरिति मन्त्रेण पुष्पाद्यैः पूजयेत्ततः ।<br>
मूर्तिमन्त्रान्त्समुच्चार्य केशवादिभिरेव वा ॥ १८।१७४ ॥<br>
अष्टोत्तरशतैस्तद्वदष्टोत्तरसहस्रकैः ।<br>
अनन्तैनान्मभिः पूज्यो ऽनन्तनामा भवान् हरिः ॥ १८।१७५ ॥<br>
&ldquo;तद्विप्रासऽ इति प्रोच्य चन्दनेनानुलेपयेत् ।<br>
&ldquo;परोमात्रऽयेत्युच्चार्य धूपमाघ्रापयेत्ततः ॥ १८।१७६ ॥<br>
&ldquo;विष्णोः कर्माणिऽ मन्त्रेण दीपं तस्मै प्रदर्शयेत् ।<br>
&ldquo;त्रिर्देवऽइति मन्त्रेण दद्यादघं च पूर्ववत् ॥ १८।१७७ ॥<br>
उपचारेषु सर्वेषु प्रियमघन्न्य् हरेस्स्मृतम् ।<br>
तस्मान्निवेदयेद्धीमान् मधुपकोन्पमं शुभम् ॥ १८।१७८ ॥<br>
अचमनन्तु तस्यान्ते पूर्वमन्त्रेण कारयेत् ।<br>
द्रोणतण्डुलमादाय तदर्धं पादमेववा ॥ १८।१७९ ॥<br>
तण्डुलार्थतिलैर्युक्तं मुखवासफलान्वितम् ।<br>
गृहीत्वा कांस्यपात्रेतु देवस्याग्रे निधाय च ॥ १८।१८० ॥<br>
दशन्येद्देवदेवस्य &ldquo;सोमं राजानऽमुच्चरन् ।<br>
देवार्पितैस्तु निर्माल्यैः पूजयित्वार्ऽचकं ततः ॥ १८।१८१ ॥<br>
&ldquo;घृतात्पऽरीति मन्त्रेण दशन्यित्वाकरं हरेः ।<br>
अर्चकाय प्रदेयं स्यान्मात्रादानमिति स्मृतम् ॥ १८।१८२ ॥<br>
बहुशो दक्षिणां दद्याद्दानसाद्गुण्यसिद्धये ।<br>
&ldquo;देवस्यऽत्वेति मन्त्रेण परिगृह्य तदर्चकः ॥ १८।१८३ ॥<br>
उपयुञ्ज्यात्कुटुम्बार्थे स हि दायहरो हरेः ।<br>
देवद्रव्योवभोगे तु यश्शास्त्रैदोन्ष ईरितः ॥ १८।१८४ ॥<br>
वैखानसानां तद्दोषा नास्ति देवप्रसादतः ।<br>
प्रणम्य देवदेवेशं मन्त्रैर्वेदादिसम्भवैः ॥ १८।१८५ ॥<br>
स्त्रोत्रैश्च विविधैन्त्सुत्वा पादे पुष्पाञ्जलिं क्षिपेत् ।<br>
दशन्येद्विविधाकारान् दीपान्मन्त्रेण तत्र तु ॥ १८।१८६ ॥<br>
कुम्भदीपं समादाय देवाग्रे तु विनिक्षिपेत् ।<br>
वाराहं नारसिंहं च चामनं च त्रिविक्रमम् ॥ १८।१८७ ॥<br>
दलेष्वभ्यर्च्य विधिना दीपे लक्ष्मीं समर्चयेत् ।<br>
वर्तिकायां श्रियं चैव धूमे ऽभ्यर्च्यभवं तथा ॥ १८।१८८ ॥<br>
प्रोक्ष्योपचारैरभ्यर्छ्य पुष्पगन्धादिभिः क्रमात् ।<br>
&ldquo;शुभ्रा ज्योतिऽरिति प्रोच्य कराभ्यां परिगृह्य च, ॥ १८।१८९ ॥<br>
प्रदक्षिणं त्रिवारं तु दर्शयन् भ्रामयेद्धरिम् ।<br>
सर्ववाद्यसमायुक्तं तं दीपं परिगृह्य च ॥ १८।१९० ॥<br>
शिष्यो वा गणिका वापि देवागारं परीत्य च ।<br>
विसृजेच्चैव तं दीपं पृष्ठे यूथाधिपस्य च ॥ १८।१९१ ॥<br>
तद्दीपदर्शनान्नॄणामायुश्श्रीपुत्रसंवदः ।<br>
सम्भवन्ति न सन्देहो विष्णोर्नी राजनं ही तत् ॥ १८।१९२ ॥<br>
चित्रैश्चवालव्यजनैस् तत्काले वीजयेद्गुरुः ।<br>
दर्बणं चामरं छत्रं व्यजनं चतुरङ्गकम् ॥ १८।१९३ ॥<br>
नृत्तं गीतं च वाद्यं च वैष्णवं मन्त्रमुच्चरन् ।<br>
देवस्य दर्शयित्वातु स्तोत्रं वेदैःक्रमाच्चरेत् ॥ १८।१९४ ॥<br>
तथा नानाविधैस्तोत्रैश्श्रावयेदच्युतं हरिम् ।<br>
अनुक्तं चैव यत्सर्वमूहयित्वा समाचरेत् ॥ १८।१९५ ॥<br>
श्रीभूम्योहृन्दये न्यस्य तत्तद्बीजाक्षरं पृथक् ।<br>
तत्सूक्ताभ्यां षोडशोपचारैरभ्यर्चयेत्क्रमात् ॥ १८।१९६ ॥<br>
उत्चवादेश्च पूर्वोक्तं सर्वमर्चनमाचरेत् ।<br>
ततोभोज्याननं चैव सङ्कल्प्य च यथाविधि ॥ १८।१९७ ॥<br>
घृतं मधु गुडं चैव पयो दधि समन्वितम् ।<br>
प्रस्थमात्रं तु सङ्ग्राव्यां मधुपकन्मिहोच्यते ॥ १८।१९८ ॥<br>
&ldquo;यन्मधुनेति मन्त्रेण मधुपाकं निवेदयेत् ।<br>
पश्चादाचमनं दत्वाशिष्यं कार्ये नियोजयेत् ॥ १८।१९९ ॥<br>
&ldquo;अथावनीदऽमन्त्रेण शोधयित्वा स्थलं ततः ।<br>
मण्डलं चतुरश्रं च कारयेत्बरिचारकः ॥ १८।२०० ॥<br>
हविः पात्राणि संशोध्य रविमभ्यर्छ्य तेषु वै ।<br>
अभिघार्य घृतेनैव हविस्तत्र तु निक्षिपेत् ॥ १८।२०१ ॥<br>
&ldquo;अमृतोपस्तरणमऽसीत्यत्र कार्यं समाचरेत् ।<br>
उपदंशादिकं तत्र गुडं दधि फलानि च ॥ १८।२०२ ॥<br>
निक्षिप्य विष्णुगायत्षा पृथक्पात्रेष्वसङ्करम् ।<br>
&ldquo;यत्ते सुसीमऽ मन्त्रेण गोघृतेनाभिघार्य च ॥ १८।२०३ ॥<br>
देवस्याग्रे तु निक्षिप्य त्रिपादेषु यथाविधि ।<br>
हविरर्पणकाले तु न सेव्यो हरिरुच्यते ॥ १८।२०४ ॥<br>
तस्माद्वैखानसान् हित्वा ब्राह्मणा अन्यसूत्रिणः ।<br>
न विशेयुस्तथान्ये च तत्काले विष्णुमन्दिरम् ॥ १८।२०५ ॥<br>
कवाटं बन्धयेत्पश्चात् घण्टानादं च कारयेत् ।<br>
तूर्यघोषादिकं कुर्यान्मृडुवाद्यप्रियो हरिः ॥ १८।२०६ ॥<br>
ततोर्ऽचकः प्रसन्नात्मा देवदेवमनुस्मरन् ।<br>
हविःपात्रेषु तुलसीं निक्षिप्याष्टाक्षरेण तु ॥ १८।२०७ ॥<br>
पुष्पैरभ्यर्च्य सम्प्रोक्ष्य प्रणवैः परिषिच्य च ।<br>
अभिमृश्यान्नसूक्तेन सुरभिमुद्रां प्रदर्श्य च ॥ १८।२०८ ॥<br>
&ldquo;तदस्य प्रियऽमित्युक्त्वा हविरुष्णं निवेदयेत् ।<br>
&ldquo;सुभूस्स्वयम्भूंऽत्युक्त्वा अपूपं च निवेदयेत् ॥ १८।२०९ ॥<br>
पृथुकादीनि चान्यानि &ldquo;विश्वभेषजऽमन्त्रतः ।<br>
अपक्वानि च वस्तूनि सर्वमष्टाक्षरेण तु ॥ १८।२१० ॥<br>
&ldquo;इदं विष्णुऽस्समुच्चार्य पानीयं स्वादु शीतलम् ।<br>
निवेदयित्वा गण्डूषं पाद्यमाचमनं ददेत्, ॥ १८।२११ ॥<br>
&ldquo;घृतात्बऽरीति मन्त्रेण मुखवासं प्रदापयेत् ।<br>
विष्णुगायत्रीमुच्चार्य दद्यात्पुष्पाञ्जलिं ततः ॥ १८।२१२ ॥<br>
नित्याग्निकुण्डे छुल्ल्यां वा परिषिच्य च पावकम् ।<br>
चरुणाज्येन जुहुयास्मूर्तिमन्त्रैःक्रमाद्बुधः ॥ १८।२१३ ॥<br>
देव्यादिभ्यस्तथा हुत्वा वैष्णवं च यजेत्क्रमात् ।<br>
पुष्पन्यासोक्तदेवेभ्यः पाषन्दानां तथैव च ॥ १८।२१४ ॥<br>
त्रिकालेषूत्तमं प्रोक्तमधमं प्रातरेवहि ।<br>
प्रातर्मध्याह्नयोश्चैव मध्यमं होमलक्षणम् ॥ १८।२१५ ॥<br>
रक्षेदग्निमविच्छिन्नमशक्तो यश्च रक्षितम् ।<br>
समिध्यात्मनि वारोप्य प्रणीयाहरहर्यजेत् ॥ १८।२१६ ॥<br>
ततोयात्रासनं विद्वान् सङ्कल्प्य विधिना बुधः ।<br>
प्रोक्ष्यालङ्कृत्य चादाय रथं वा चतुरन्तरम् ॥ १८।२१७ ॥<br>
बलिबेरं समारोप्य सर्वालङ्कारसंयुतम् ।<br>
&ldquo;रथन्तरम्ऽ समुच्चार्य तत्र कार्यं समाचरेत् ॥ १८।२१८ ॥<br>
&ldquo;योगेशं परम्ब्रह्माणं परमात्मानमित्यपि ।<br>
भक्तवत्सलऽमित्युक्त्वा मूर्तिमन्त्रैस्तथा हरिम् ॥ १८।२१९ ॥<br>
नाराचरज्ज्वा नुदृढं बन्धयेद्रहसिक्रमात् ।<br>
&ldquo;विष्णुस्त्वाऽमिति मन्त्रेण पादौ सृष्ट्वा नमेन्मुहुः ॥ १८।२२० ॥<br>
&ldquo;सोमं राजानऽमुच्चार्य छत्रं मूर्धनि धारयेत् ।<br>
&ldquo;मरुतः परमाऽत्मेति पार्श्वयोश्चामरे ददेत् ॥ १८।२२१ ॥<br>
&ldquo;वायुपऽरीति मन्त्रेण व्यजनैर्वीजयेद्धरिम् ।<br>
तथान्यैस्सुमहाहैन्श्च युक्तोदिव्यपरिच्छदैः ॥ १८।२२२ ॥<br>
घण्टारवेण संयुक्तं शङ्खभेरीनिनादितैः ।<br>
भेरीमृदङ्गपणवनिस्सालैः काहलैरपि ॥ १८।२२३ ॥<br>
मर्दलैर्दिव्यवाद्यैश्च लयश्रुतिसमन्वितैः ।<br>
उपतिष्ठेज्जगद्योनिं नारायणमनामयम् ॥ १८।२२४ ॥<br>
शिष्यमाहूय तत्काले सोष्णिषं सोत्तरीयकर्म् ।<br>
ऊर्ध्वेपुष्पं च सन्न्यस्य प्रोक्षयित्वा च मन्त्रतः ॥ १८।२२५ ॥<br>
तस्योष्णीषोपरिस्थाप्य बलिपात्रं विचक्षणः ।<br>
अलङ्कृत्य च माल्याद्यैःपूजयेत्ताक्षन्य्वत्स्मरेत् ॥ १८।२२६ ॥<br>
वाहयित्वा बलिं तेन बलिपात्रेण चैव हि ।<br>
सर्वद्वारेषु सर्वत्र पुष्पन्यासोक्तमागन्तः ॥ १८।२२७ ॥<br>
पूर्वान्तमुत्तरान्तं च निक्षिपेत्तु बलिं क्रमात् ।<br>
तोयं पुष्पं बलिं तोयं चत्वारस्तत्र विग्रहाः ॥ १८।२२८ ॥<br>
ततो देवं समानीय क्रममाणाश्शनैश्सनैः ।<br>
वाहका वाहयेयुस्तं रथं सर्वङ्गसुन्दरम् ॥ १८।२२९ ॥<br>
क्रमेण नम्रकायस्तु क्षिपेच्छिष्यो बलिं क्रमात् ।<br>
बलिं दत्पाग्रतो गच्छेद्देवेन सह वा पृथक् ॥ १८।२३० ॥<br>
ततो देवं क्रमान्नीत्वा प्रादक्षिण्यक्रमेण वै ।<br>
तत्काले तु बलिर्देय स्तत्क्रमस्तुप्रवक्ष्यते ॥ १८।२३१ ॥<br>
मणिकं च ततस्सन्ध्यां प्रधमद्वारपालकौ ।<br>
तापसं सिद्धिदं चैव द्वितीय द्वारपालकौ ॥ १८।२३२ ॥<br>
न्यक्षेन्द्रावन्तराले च यथाविधि समर्चयेत् ।<br>
प्रथमावरणद्वारे किष्किन्धं तीर्धमेव च ॥ १८।२३३ ॥<br>
द्दितीयावरणद्वारे गणेशं शेषमर्चयेत् ।<br>
तृतीयावरणद्वारे शङ्खपद्मनिधी तथा ॥ १८।२३४ ॥<br>
तुहिणं च बलिन्दं च चतुर्थावरणे तथा ।<br>
पञ्चमावरणे चैव खड्गं शाङ्खं समर्चयेत् ॥ १८।२३५ ॥<br>
षष्ठे चावरण शङ्खचक्रचूडौ समर्चयेत् ।<br>
चण्डं तथा प्रचण्डं च सप्तमावरणेर्ऽचयेत् ॥ १८।२३६ ॥<br>
सोपानमध्ये श्रीभूतं गरुडं च समर्चयेत् ।<br>
हवीरक्षकमग्निं च आग्नेय्यां सम्यगर्चयेत् ॥ १८।२३७ ॥<br>
विमानदक्षिणे पार्श्वे विवस्वन्तं यमं तथा ।<br>
नैरृत्यां वाद्यऽरक्षं च निरृतिं च समर्चयेत् ॥ १८।२३८ ॥<br>
पश्चिमे मित्रमभ्यर्च्येत्तथा वरुणमेव च ।<br>
वायव्यामर्चयेच्चैव पुष्पेशमरुतौ तथा ॥ १८।२३९ ॥<br>
उत्तरस्यां तु क्षत्तारं कुबेरं च समर्चयेत् ।<br>
ईशानं भास्करं चैव तथैशान्ये समर्चयेत् ॥ १८।२४० ॥<br>
भूतपीठे समभ्यर्च्य चक्रं चैव ध्वजं तथा ।<br>
शङ्खं यूथाधिपं चैव अक्षहन्तं तथार्चयेत् ॥ १८।२४१ ॥<br>
पीठस्य दक्षिणे भागे &ldquo;ये भूताऽ इति मन्त्रतः ।<br>
भूतयक्षपिशाचेभ्यो बलिशेषं तु निर्वपेत् ॥ १८।२४२ ॥<br>
पादौ प्रक्षाल्य चाचम्य तत्र कार्यं समाचरेत् ।<br>
नृत्तगेयादियुक्तं तु दिव्यस्तोत्रैस्समन्वितम् ॥ १८।२४३ ॥<br>
प्रदक्षिणत्रयं कृत्वा भ्रामयित्वा जगद्गुरुम् ।<br>
सोपानमध्ये संस्थाप्य रज्जुबन्धं विसृज्य च ॥ १८।२४४ ॥<br>
जयशब्दैस्तथामन्त्रैर्दद्यान्नी राजनं ततः ।<br>
ततो देवं समादाय स्वस्थाने तु निवेशयेत् ॥ १८।२४५ ॥<br>
विष्णुसूक्तं समुच्चार्य प्रणामं मुहुराचरेत् ।<br>
दद्यात्पुष्पाञ्जलिं चैव द्वादशाष्टषडक्षरैः ॥ १८।२४६ ॥<br>
पौरुषं सूक्तमुच्चार्य प्रणवं च समुच्चरन् ।<br>
मुखवासं समर्प्यैव शक्तितो दक्षिणां ददेत् ॥ १८।२४७ ॥<br>
ततःपतद्ग्रहात्तीर्थमादायैव तु पूजकः ।<br>
त्रिःपिबेन्नियतो भूत्वा तुलसीमपि भक्षयेत् ॥ १८।२४८ ॥<br>
प्रत्यूषश्च प्रभातश्च मध्याह्नश्चापराह्मकः ।<br>
सायङ्कालो निशीथश्च पूजाकालान्तु षट् स्मृताः ॥ १८।२४९ ॥<br>
प्रातःकालेर्चनं कुर्याज्जपहोमाभिवृद्धये ।<br>
राजराष्ट्राभिवृद्ध्यर्थं मध्याह्नार्चनमिष्यते ॥ १८।२५० ॥<br>
सायङ्कालेर्ऽचनं चैव सर्वसस्याभिवृद्धये ।<br>
उषःकालार्ऽचनं प्रोक्तं प्रजापशुविवृद्धये ॥ १८।२५१ ॥<br>
अपराह्णार्चनं चैव दैत्यनाशनहेतवे ।<br>
अर्धरात्रार्ऽचनं प्रोक्तं चतुष्पादभिवृद्धये ॥ १८।२५२ ॥<br>
एवं षट्कालपूजायां फलमुक्तं विशेषतः ।<br>
षट्कालं वा त्रिकालं वा द्विकालं कालमेव वा ॥ १८।२५३ ॥<br>
पूजनं देवदेवस्य त्वैहिकामुष्मिकप्रदम् ।<br>
षट्काल पूजने कुर्यादादावाहनम्बुधः ॥ १८।२५४ ॥<br>
तथान्त्य वेलार्चनायां कुर्यादुद्वासनं परम् ।<br>
उपसन्ध्यासु देवेशमासनाद्यष्टविग्रहैः ॥ १८।२५५ ॥<br>
समभ्यर्च्य हविर्दद्याद्विना होमं बलिं तथा ।<br>
पुष्पन्यासं च होमं च परिवारार्चनं बलिम् ॥ १८।२५६ ॥<br>
नित्ययात्रोत्सवं चैवेत्युपसन्ध्यासु वर्जयेत् ।<br>
त्रिकालमर्चने ऽन्यत्र म्नपनं प्रातरेव ही ॥ १८।२५७ ॥<br>
प्रोक्षणं चान्यकाले तु मन्त्रेणेत्याह पूजनम् ।<br>
शिष्याणामप्यभावे तु वर्षाद्युपहतौ तथा ॥ १८।२५८ ॥<br>
तथा वाद्याद्यभावे वा बलिकाले समागते ।<br>
तदा देवान्त्समावाह्य द्वाराग्रे निक्षिपेद्बलिम् ॥ १८।२५९ ॥<br>
सूर्यस्त्वामन्त्रमुच्चार्य कवाटं बन्धयेत्ततः ।<br>
मध्याह्ने चैव सायाह्ने काले काले तथाचरेत् ॥ १८।२६० ॥<br>
तथैवोद्घटयेत्काले सर्वं पूर्ववदर्चनम् ।<br>
पुष्पं द्वारार्चितं शोध्य पुनर्द्वारे समर्चयेत् ॥ १८।२६१ ॥<br>
ध्रुवपीठेतु पुष्पाणि न शोध्यानि पुनःपुनः ।<br>
तानि पुष्पाण्यनुद्धृत्य तदूर्ध्वे न्यासमाचरेत्, ॥ १८।२६२ ॥<br>
सायार्चने तु तानि स्युनिन्र्माल्यानि न चान्यतः ।<br>
कौतुकाद्यर्चितं पुष्पमादाय विधिना बुधः ॥ १८।२६३ ॥<br>
पीठे पार्श्वे निधायान्यैरर्चयेत्तु नवैर्नवैः ।<br>
अन्त्यवेलार्चनान्ते तु सङ्कल्ब्य शयनासनम् ॥ १८।२६४ ॥<br>
विमुच्य वस्त्रमाल्यादीन् सूक्ष्मवस्त्रं समर्प्य च ।<br>
अभ्यर्च्य पुष्बगन्धाद्यैर्देवदेवं श्रियःपतिम् ॥ १८।२६५ ॥<br>
सर्वौषधिविमिश्रं च कषायं तोयमेव च ।<br>
निवेद्य देवदेवस्य मुखवासम्प्रदापयेत् ॥ १८।२६६ ॥<br>
&ldquo;यद्वैष्णवऽमिति प्रोच्य मृदुवाद्यैर्मनोरमैः ।<br>
दिव्योपधानसहिते दिव्यालङ्कारशोभिते ॥ १८।२६७ ॥<br>
परिष्कृते वितानाद्वैर्दिव्यधूपैः सुधूपिते ।<br>
महाहान्स्तरणोपेते शयने शाययेद्धरिम् ॥ १८।२६८ ॥<br>
श्रीभूम्यौ च समादाय तन्मन्त्राभ्यां क्रमाद्गुरुः ।<br>
शाययेद्देवपाशेन्व् तु &ldquo;ध्रुवन्तऽइति चोच्चरेत् ॥ १८।२६९ ॥<br>
&ldquo;अरिचितस्सुष्टुतश्चासि सुपर्णगरुडध्वज ।<br>
चक्रपाणे महाबाहो यथेष्टं वस ॐ नमःऽ ॥ १८।२७० ॥<br>
इति मन्त्रं समुच्चार्य भक्त्या परमाया युतः ।<br>
प्रातरावाहितां शक्तिं ध्रुवबेरे ऽवरोपयेत् ॥ १८।२७१ ॥<br>
प्रदक्षिणं प्रणामं च कृत्वा मन्त्रेण देशिकः ।<br>
स्तुत्वा पुरुषसूक्तेन विष्णुगायत्रिया तथा ॥ १८।२७२ ॥<br>
व्यापकत्रयमन्त्रैश्च तथा &ldquo;विष्णोर्नुकाऽदिभिः ।<br>
&ldquo;अतो देवाऽदिभिर्मन्त्रैर्मन्त्रैरन्यैश्च वैष्णवैः ॥ १८।२७३ ॥<br>
एकाक्षरादिसूक्तैश्च द्वादशाष्टषडक्षरैः ।<br>
मुहुःपुष्पाजलिं दत्वाक्षामयेद्दोषसञ्चयम् ॥ १८।२७४ ॥<br>
अथ वक्ष्ये विशेषेण पूजनं चौत्सवादिषु ।<br>
ब्रह्मस्थानं कौतुकस्य पूर्वमेव समीरितम् ॥ १८।२७५ ॥<br>
पाशन्व्योःकौतुकस्याथ स्थापयेत्स्नापनौत्सवौ ।<br>
उत्तरे कौतुकस्यैव बलिबेरस्य संस्थितिः ॥ १८।२७६ ॥<br>
गर्भालयस्य सङ्कोचे त्वथ वा मुखमण्डपे ।<br>
अन्तराले ऽथ वा स्थाप्य पूजयेत्स्नापनौत्सवौ ॥ १८।२७७ ॥<br>
स्नापनौत्सवयोःकुर्यात्पूर्वोक्तार्चनमुत्तमम् ।<br>
आसनाद्युपचारांश्च कल्पयेत् षोडशाथ वा ॥ १८।२७८ ॥<br>
त्रयोदशोपचारैश्च शान्तं सम्यक्समर्चयेत् ।<br>
नवोपचारैरभ्यर्च्येदनपायिगणांस् तथा ॥ १८।२७९ ॥<br>
द्वारदेवान् द्वारपालान् लोकपालांस्तथैव च ।<br>
अष्टोपचारैरभ्यर्च्येन्मूर्तिमन्त्रैः समाचरेत् ॥ १८।२८० ॥<br>
इतरान् परीवारांश्च यजेत् षोडशविग्रहैः ।<br>
तथैव पाकलक्ष्म्याश्च द्वारलक्ष्म्याश्च कारयेत् ॥ १८।२८१ ॥<br>
श्रीवत्सलक्ष्म्याश्च तथा देवेन सह चाचरेत् ।<br>
अवतारप्रतिष्ठायां ध्रुवर्चां वाथ कारयेत् ॥ १८।२८२ ॥<br>
त्रिविक्रमप्रतिष्ठायां ध्रुवार्चामर्चयेत्ततः ॥ १८।२८३ ॥</p>
<p>इति श्रीवैखानसे भगवच्छास्त्रे भृगुप्रोक्तायां संहितायां प्रकीर्णाधिकारे ऽष्टादशो ऽध्यायः</p>
<hr>
<p>ज़्Äह्लुन्ग् बेइ ३९???</p>
<p>अथैकोनविंशो ऽध्यायः।</p>
<p>अथैकोनविंशो ऽध्यायः।<br>
भगवदर्चनम्<br>
अत ऊर्ध्वं ध्रुवार्चायाम् अर्चनं सम्प्रवक्ष्यते ।<br>
मूर्धादि पीठात्सन्न्यस्तपुष्पादीन्यपि शोधयेत् ॥ १९।१ ॥<br>
योगवीरार्चनं स्याच्चेत्त्रिकालं स्नानमाचरेत् ।<br>
प्रातर्मध्याह्नयोर्वाथ योगपीठेध्रुवार्ऽचनम् ॥ १९।२ ॥<br>
भोगमेव ध्रुवार्चायां प्रातर्मध्याह्न योरपि ।<br>
त्रिकालं वाथ संस्नाप्य ध्रुवार्चायां विशेषतः ॥ १९।३ ॥<br>
वस्त्रादीन्यपि संशोध्य पुष्पन्यासं च पूर्ववत् ।<br>
शिवादीनर्चयित्वातु पादपीठे समन्ततः ॥ १९।४ ॥<br>
तथासनाद्यैस्सर्वैश्च त्रिसन्ध्यं चार्चयेद्बुधः ।<br>
अर्धयामे तु पूर्वान्तमर्चयित्वा च पूर्ववत् ॥ १९।५ ॥<br>
हविर्नि वेदयेच्चैवानुक्तमस्यच्च पूर्ववत् ।<br>
आवाहनविसर्गौ तुन कुर्यादिति शासनम् ॥ १९।६ ॥<br>
अथ वक्ष्येर्ऽचनान्तेतु विधानं प्रति कर्मणाम् ।<br>
सौवर्णमुत्तमं पात्रं राजतं मध्यमे भवेत् ॥ १९।७ ॥<br>
अधमं ताम्रपात्रं तु त्रिविधं पात्र मुच्यते ।<br>
त्रितालमुत्तमं प्रोक्तं द्वितालं मध्यमं भवेत् ॥ १९।८ ॥<br>
अधमं त्वेकतालं स्यात्त्रिविधं पात्रविस्तरम् ।<br>
विस्तारेण समाख्यातं तयोर्मध्यममध्यमम् ॥ १९।९ ॥<br>
तस्य मध्ये त्रिभागैकं कर्णिकाङ्गुलमुच्छ्रयम् ।<br>
परेतो ऽष्टदलं कुर्यात्कर्णिकोच्छ्रयमानतः ॥ १९।१० ॥<br>
द्व्यङ्गुलं मूलनाहं स्यात्तदग्रं त्वर्धनाहकम् ।<br>
किञ्चित्फलाम्बुजाकारमग्रं कुर्याद्विचक्षणः ॥ १९।११ ॥<br>
द्विप्रस्थतण्डुलैः पक्वमन्नं तत्रैव निक्षिपेत् ।<br>
अभिघार्य घृतेनैव अष्टाङ्गुलसमुन्नतम् ॥ १९।१२ ॥<br>
दशाङ्गुलं वा उत्सेधं द्वादशाङ्गुलमेववा ।<br>
तत्पात्रञ्च समादाय कौतुकाग्रे निधाय च ॥ १९।१३ ॥<br>
कौतुकाच्छक्तिमादाय चार्चयेदष्टविग्रहैः ।<br>
&ldquo;परब्रह्माण मित्युक्त्वा परमात्मानमित्यपि ॥ १९।१४ ॥<br>
भक्तवत्सलं योगेशम्ऽ चतुर्मूर्तिभिरर्चयेत् ।<br>
प्रातःपुष्पबलिं कुर्यान्मध्याह्नेन्नबलिं तथा ॥ १९।१५ ॥<br>
साये त्वर्घ्यबलिं कुर्यात्पूर्वमेव प्रचोदितम् ।<br>
तण्डुलैः कुडुबैश्चापि यथालाभमथापि वा ॥ १९।१६ ॥<br>
श्रुतं चार्घ्यबलिं कुर्यात्पुष्बं तु चतुरङ्गुलम् ।<br>
शिष्यमाहूय तत्काले सोष्णीषं सोत्तरीयकम् ॥ १९।१७ ॥<br>
शिष्यं गरुड वत्स्मृत्वा पात्रमुद्धृत्यतत्र वै ।<br>
&ldquo;उदुत्यऽमिति मन्त्रेण शिष्यस्तच्छिरसि न्यसेत् ॥ १९।१८ ॥<br>
प्रदक्षिणं ततः कुर्यात्कुर् याच्छब्दरवैर्युतम् ।<br>
वितानछत्रसंयुक्तं पिञ्छचामरसंयुतम् ॥ १९।१९ ॥<br>
धूपदीपसमायुक्तं शनैःकुर्यात्प्रदक्षिणम् ।<br>
प्रदक्षिणत्रयं कृत्वा प्रविशेदालयं भुधः ॥ १९।२० ॥<br>
भूतपीठान्तरे तिष्ठेद्गृह्णीयात्तु तदर्चकः ।<br>
कौतुकाग्रेतु सन्न्यस्य ओङ्कारेण निवेशयेत् ॥ १९।२१ ॥<br>
बल्यग्रं खण्डयित्वातु सेनेशाय निवेदयेत् ।<br>
तच्छेषं सोदकं चैव भूतपीठे तु निक्षिपेत् ॥ १९।२२ ॥<br>
उत्सवं कर्तुकामश्चेत्त्रिसन्धिष्वेवमुत्तमम् ।<br>
सायं प्रातर्मध्यमं स्यात्सायं चैवाधमं भवेत् ॥ १९।२३ ॥<br>
बलिं च बलिबेरं वा कारयेदिति के च न ।<br>
बल्यर्थं क्लप्तदेवस्य चोर्ध्वमानमुदाहृतम् ॥ १९।२४ ॥<br>
महाबेरस्य हस्तेन चैकविंशतिकाङ्गुलम् ।<br>
सप्तदशाङ्गुलं विद्याद्द्वादशाङ्गुलमेव वा ॥ १९।२५ ॥<br>
श्रेष्ठमध्यकनिष्ठानि त्रिविधं मानमाचरेत् ।<br>
अर्चाबेरत्रिभागै कमुत्तमप्रतिमाभवेत् ॥ १९।२६ ॥<br>
तन्मानस्य दशांशेन त्वेकोनं मध्यमं भवेत् ।<br>
मध्यमस्य दशांशेन त्वेकोनमधमं भवेत् ॥ १९।२७ ॥<br>
महतो मूलबेरस्य मुखायामं प्रशस्यते ।<br>
बल्यर्थं प्रतिमां कुर्यात्सर्वेषां स्थापनं भवेत् ॥ १९।२८ ॥<br>
सौवर्णं राजतं ताम्रं श्रेष्ठमध्यमगौणतः ।<br>
रत्नजप्रतिमां कुर्यान्मानोन्मानं न विद्यते ॥ १९।२९ ॥<br>
उष्णीषं गोलकं ज्ञेयं शिरोमानं त्रिमात्रकम् ।<br>
केशान्तार्चा समं भागं सङ्गमात्पुटसूत्रकम् ॥ १९।३० ॥<br>
पुटसूत्राद्धनुपर्यन्तमेकमेकन्तु भागशः ।<br>
गलमर्धाङ्गुलं विन्द्यान्मात्रार्धं ग्रीवमुच्यते ॥ १९।३१ ॥<br>
हिक्काहृदयपर्यन्तं मुखं मात्राधिकं भवेत् ।<br>
हृदयं नाभि तथैवोक्तं तदधस्तात्तु तत्समम् ॥ १९।३२ ॥<br>
ऊरू च द्विमुखायामं गोलकोत्सेधमिष्यते ।<br>
चरणं जानुमानं च कालायपुरतो परम्? ॥ १९।३३ ॥<br>
हिक्कासूत्रादधस्तात्तु बाहुद्विमुखनेत्रकम् ।<br>
प्रकोष्ठं मुखबन्धं च मुखमर्धाधिकं भवेत् ॥ १९।३४ ॥<br>
मणिबन्धाङ्गुलस्याग्रे मुखयामं प्रशस्यते ।<br>
चतुर्भुजं च कृत्वा तु मानमेवमुदाहृतम् ॥ १९।३५ ॥<br>
॥॥॥॥।वकुर्यात्पद्माकारं तु गोलकम् ।<br>
अथ वक्ष्ये विशेषेण हविष्पाकं विधानतः ॥ १९।३६ ॥<br>
पक्त्वा वित्तानुसारेण हवींष्यपि च कल्पयेत् ।<br>
अल्पे महति वा तुल्यं फलमाढ्यदरिद्रयोः ॥ १९।३७ ॥<br>
निवेदयित्वा देवेशं कल्याणं कारयेद्बुधः ।<br>
अवदत्वा? घृतं यत्तु कल्याणमशुभायवै ॥ १९।३८ ॥<br>
अलाभे चैव सर्वेषां व्रीहीणां तण्डुलां ःस् तथा ।<br>
शतद्वयं पञ्चविंशद्व्रीहिभिः पूरितं तु यत् ।<br>
शुक्तिमात्रमिति ख्यातं मानं तेनैव कारयेत् ॥ १९।४० ॥<br>
तद्द्वयं तिलमित्युक्तं प्रकुञ्चं स्यात्तिलद्वयम् ।<br>
प्रसृतिस्तद्द्वयं प्रोक्तं कुडुबं प्रसृतिद्वयम् ॥ १९।४१ ॥<br>
अञ्जलि स्तद्द्वयं प्रोक्तं प्रस्थं स्यादञ्जलिद्वयम् ।<br>
पात्रं प्रस्थद्वयं प्रोक्तमाढकं तद्द्वयं भवेत् ॥ १९।४२ ॥<br>
चतुराढकसंयुक्तं द्रोणमित्यभिधीयते ।<br>
द्रोणद्वयं भवेत्खारी भारङ्खारीद्वयं भवेत् ॥ १९।४३ ॥<br>
द्रोणतण्डुलसंयुक्तमुत्तमं हविरुच्यते ।<br>
तदर्धं मध्यमं प्रोक्तन्तदर्धमधमं भवेत् ॥ १९।४४ ॥<br>
उत्तमोत्तममित्युक्तमष्टद्रोणैन्तु तण्डुलैः ।<br>
अधिकं यद्भवेत्तस्मात्प्रोक्तं सर्वं महाहविः ॥ १९।४५ ॥<br>
तदर्धैस्तण्डुलैः सिद्धं मध्यमं हविरुच्यते ।<br>
षड्द्रोणैस्तण्डुलैः सिद्धं हविरुत्तममध्यमम् ॥ १९।४६ ॥<br>
द्रोणहीनं भवेत्तस्मादुत्तमाधममुच्यते ।<br>
मध्यमोत्तममित्युक्तं चतुर्द्रेणैस्तु तण्डुलैः ॥ १९।४७ ॥<br>
द्रोणत्रयं भवेद्यत्र कृतं मध्यममध्यमम् ।<br>
मध्यमाधममित्युक्तं द्रोणद्वयकृतं हविः ॥ १९।४८ ॥<br>
द्रोणेन तण्डुलेनैव निवेद्यऽमधमोत्तमम् ।<br>
तस्य मध्यममित्युक्तमाढकद्वय सम्मितम् ॥ १९।४९ ॥<br>
आढकेन तु संयुक्त मधसूधममुच्यते ।<br>
तण्डुलानाढकार्धं तु देवीनां तु प्रकल्पयेत् ॥ १९।५० ॥<br>
चरुप्रस्थद्वयं प्रोक्तं हविराढकमुच्यते ।<br>
प्रस्थं कुडुबसंयुक्तं पिशाचानां बलिर्भवेत् ॥ १९।५१ ॥<br>
गन्धवर्णरसैर्जुष्टाः प्रग्राह्यास्तण्डुलास्तथा ।<br>
प्रक्षाल्य तण्डुलान् सम्यक् निष्बीड्य च पुनःपुनः ॥ १९।५२ ॥<br>
चतुः प्रक्षालनं कृत्वा &ldquo;प्रजास्थाऽलीति मन्त्रतः ।<br>
&ldquo;ऊर्जस्वऽतीति मन्त्रेण पात्रे प्रक्षिप्य तण्डुलान् ॥ १९।५३ ॥<br>
छुल्ल्यामारोपयेत्पश्चा &ldquo;द्विष्णवे जुष्टऽमित्यपि ।<br>
&ldquo;वाचस्पऽतीति मन्त्रेण हविस्स्विन्नन्तु पाचयेत् ॥ १९।५४ ॥<br>
धूमगन्धरसं स्विन्नमतिपक्वं च शीतलम् ।<br>
केशकीटापविद्धन्तु त्यजेत्पर्युषितं तथा ॥ १९।५५ ॥<br>
मुद्गं चैव महामुद्गं कूटस्थं राजमाषकम् ।<br>
कदली पनसं चैव कूश्माण्डं बृहती तथा ॥ १९।५६ ॥<br>
कन्दमूलफलान्यन्ये साराढ्या उपदंशकाः ।<br>
गुडं दधि समायुक्तमाज्ययुक्तं॥॥॥॥। ॥ १९।५७ ॥<br>
हविःकृत्वा चतुर्भागमूर्ध्वभागे निवेदयेत् ।<br>
अधस्तादेकभागेन होमार्थं बलये तथा ॥ १९।५८ ॥<br>
यदंशं पात्रसंशिष्टं पूजायैव च निर्मितम् ।<br>
सौवर्णे राजते पात्रे काञ्च्ये ताम्रे निवेदयेत् ॥ १९।५९ ॥<br>
अग्नि कार्यावशिष्टं च बलिशिष्टं च यद्धविः ।<br>
तत्सर्वं पूजकायैव प्रोक्तमेवं मनीषिभिः ॥ १९।६० ॥<br>
द्वितीयावरणे प्रोक्तमाग्नेय्यां पचनालयम् ।<br>
अर्चकस्य गृहे वापि पाचयित्वा निवेदयेत् ॥ १९।६१ ॥<br>
प्रणिधिं चाज्यस्थालीं च प्रोक्षणीपात्रमेव च ।<br>
अर्घ्यप्रदानपात्रं च कुडुबेन प्रपूरितम् ॥ १९।६२ ॥<br>
हविःपात्रप्रमाणन्तं बलिपात्रप्रमाणतः ।<br>
पानीयदानपात्रं च कांस्यं शुक्तिजमेव वा ॥ १९।६३ ॥<br>
हिरण्मयं वा रौप्यं वा यधाशोभमलङ्कृतम् ।<br>
ताम्बूलदाने प्येवं स्यात्सौवर्णं कांस्यमेव हि ॥ १९।६४ ॥<br>
दपन्णं च प्रदातव्यं ध्रुवानससमं भवेत् ।<br>
आवाहनार्थप्रणिथिं प्रस्थमात्र प्रपूरितम् ॥ १९।६५ ॥<br>
कलुषं कृमिशैवालयुक्तं सूत्रविवर्जितम् ।<br>
गन्धवर्णरसैर्जुष्टमशुचिस्थानमाश्रितम् ॥ १९।६६ ॥<br>
पङ्काश्मदूषितं चैव सामुद्रं पल्वलोदकम् ।<br>
अग्राह्यमुदकं ग्राह्यमेभिर्देषैर्विवर्जितम् ॥ १९।६७ ॥<br>
उत्तमं त्रिगुणैर् अद्भिस्सानं चाथममुच्यते ।<br>
अभिषेको नदीभ्नन्तु मध्यमे मध्यमं बवेत् ॥ १९।६८ ॥<br>
उशीरचन्दनोपेतं यज्जलं पाद्यमुच्यते ।<br>
एलालवङ्गतक्कोलजातीफलसमन्वितम् ॥ १९।६९ ॥<br>
आप आचमनीयार्थमुशीरामयचन्दनैः ।<br>
आपःक्षीरकुशाग्रादि यवसिद्धार्थतण्डुलैः ॥ १९।७० ॥<br>
तिलव्रीहि समायुक्तैरर्घ्य मष्टाङ्ग मुच्यते ।<br>
चन्दनं चागुरुश्चैव कुङ्कुमं गन्ध उच्यते, ॥ १९।७१ ॥<br>
एकं द्वयं त्रयं वापि कर्बूरेण चतुष्टयम् ।<br>
उशीरचन्टनोपेतं घृतयुक्तं घृताप्लुतम् ॥ १९।७२ ॥<br>
किञ्चित्कर्बूरसंयुक्तं धूपमित्युच्यते बुधैः ।<br>
गोघृतेन कृतं यत्तु दीपमुत्तममुच्यते ॥ १९।७३ ॥<br>
चतुरङ्गुलमायामं राजसं दीपमेव हि ।<br>
दीपं तत्त्षङ्गुलायामं मध्यमं दीपमुच्यते ॥ १९।७४ ॥<br>
अधमं तु भवेद्दीपमङ्गुलद्वयसम्मितम् ।<br>
कापिलेन गृतेनापि कृतं कर्बूरवर्तिकम् ॥ १९।७५ ॥<br>
दीपं विष्णुप्रियं प्रोक्तं सर्वसिद्धिप्रदायकम् ।<br>
तामसं तु भवेद्दीपं माहिषेण तु सर्पिषा ॥ १९।७६ ॥<br>
वृक्षबीजोद्भवस्नेहदीपं पैशाचमुच्यते ।<br>
तामसं वापि पैशाचमयोग्यं दीपमुच्यते ॥ १९।७७ ॥<br>
क्षौमं कार्पासजं वस्त्रं वक्षभेदाङ्गसम्भवम् ।<br>
दशहस्तायतं चैव विस्तारं तु द्विहस्तकम् ॥ १९।७८ ॥<br>
मनोहरं तु सुश्लक्ष्णं विशेषं वस्त्रमुच्यते ।<br>
बेरायामार्धमानेन वस्त्रविस्तार मुच्यते ॥ १९।७९ ॥<br>
विस्ताराष्टगुणायामं सदशं तु सलक्षणम् ।<br>
मयूरपिञ्छैःकुर्यात्तु चतुस्तालं तु विस्तृतम् ॥ १९।८० ॥<br>
अधोमुखं तु कर्तव्यमत ऊर्ध्वमुखं तथा ।<br>
पञ्चारत्निप्रमाणेव दण्डस्स्यादधमं तथा ॥ १९।८१ ॥<br>
अधिकं द्वादशाङ्गुल्यं मध्यमेचोत्तमेपि वा ।<br>
एवं पिञ्छं समाख्यातं छत्रलक्षणमुच्यते ॥ १९।८२ ॥<br>
षट्तानं छत्रविस्तारमुत्तमं समुदाहृतम् ।<br>
मध्यमं पञ्चतालंस्याच्च तुस्तालमथाधमम् ॥ १९।८३ ॥<br>
मौक्तिकं तु भवेच्छत्रं वस्त्रेशापि हितं तथा ।<br>
वस्त्रेण वा तथा कुर्यात्तालपत्रमथापि वा ॥ १९।८४ ॥<br>
छत्रं त्वधोमुखं प्रोक्तं दण्डं पिञ्छस्य दण्डवत् ।<br>
सुवर्णरत्नसंयुक्तं कुर्यादाभरणादिकम् ॥ १९।८५ ॥<br>
मुकुटं कुण्डलं चैव हारं कैयूरकं तथा ।<br>
कटकं कटिसूत्रं च पुष्पं वै हारनूपुरे ॥ १९।८६ ॥<br>
कुर्यादुदरबन्धं च रत्नहारं च मेखलाम् ।<br>
हारं च कर्णपुष्पं च प्रतिमाया यथार्हकम् ॥ १९।८७ ॥<br>
चामरै श्चामरं कुर्यात्पिञ्छैर्वापि मयूरजैः ।<br>
दण्डं हक्तप्रमाणं स्याद्बालदण्डप्रमाणकम् ॥ १९।८८ ॥<br>
हेमरत्नमयं दण्डं तारताम्रमयं तथा ।<br>
अथ वा दारुदण्डं स्यान्मयूरपिञ्छं च योजयेत् ॥ १९।८९ ॥<br>
एवं तु चामरं प्रोक्तं प्रच्छन्नपटमुच्यते ।<br>
क्षौमकार्पाससंयुक्तं द्वारमानन्तु कारयेत् ॥ १९।९० ॥<br>
अथ वक्ष्ये विशेषेण सहस्रधाराविधिक्रमम् ।<br>
सौवर्णं राजतं वापि ताम्रं वापि स्वशक्तितः ॥ १९।९१ ॥<br>
उत्तमं षोडशाङ्गुल्यं मध्यमं द्वादशाङ्गुलम् ।<br>
अष्टाङ्गुलं तदधमं यथाशक्ति च कारयेत् ॥ १९।९२ ॥<br>
एतैरङ्गुलिभिस्सम्यक् भ्रमीकृत्य च चन्द्रवत् ।<br>
भागं भित्त्युन्नतं प्रोक्तं गोलकं वा विशेषतः ॥ १९।९३ ॥<br>
सीमावृत्तं तु विस्तारमष्टाङ्गुलमिति स्मृतम् ।<br>
कर्णि कायामविस्तारं गोलकं तु यवोन्नतम् ॥ १९।९४ ॥<br>
मध्ये रत्नं सुवर्णं वा यथा शक्ति समर्पयेत् ।<br>
कर्णिकामभितः कुर्याद्दलान्यष्ट सुसङ्गतम् ॥ १९।९५ ॥<br>
परितष्षोडशदलं द्वात्रिंशत्कर्णिकं बहिः ।<br>
चतुष्षष्टिसमायुक्तं दलं बाह्ये प्रकल्पयेत् ॥ १९।९६ ॥<br>
दले यवद्वयघनं रेखामपि च कारयेत् ।<br>
सहस्रसुषिरैर्युक्तं समानोक्तं च कारयेत् ॥ १९।९७ ॥<br>
षोडशद्वादशाष्टाभिरङ्गुल्यायामविस्तृतम् ।<br>
मालं तद्धस्तविस्तारं शङ्खान्तरसमीकृतम् ॥ १९।९८ ॥<br>
पद्माकृतिं च कृत्वा तु तौ च नालसमायुतौ ।<br>
शेषं युक्त्या प्रकुर्वीत जलनिर्गमनं बुधः,, ॥ १९।९९ ॥<br>
सर्वसैन्दर्यसंयुक्तं तथाकारं च कारयेत् ।<br>
प्रक्षाल्य पञ्चगव्येन शोधनीयेन शोधयेत् ॥ १९।१०० ॥<br>
देवालयस्य पुरितो गोमयेनोपलिप्य च ।<br>
थान्यराशिं समास्तीर्य वस्त्रं चोपरि विन्यसेत् ॥ १९।१०१ ॥<br>
उत्तरे वास्तुहोमं च पर्यक्निं चैव पूर्ववत् ।<br>
आचार्यं पूजयेत्तत्र नववस्त्राङ्गुलीयकाः, ॥ १९।१०२ ॥<br>
तन्त्रेन्दुमण्डलं ध्यात्वा पद्मे पद्मनिधिं तथा ।<br>
शङ्खे शङ्खनिधिं तद्वदावाह्यैव समर्चयेत् ॥ १९।१०३ ॥<br>
पुण्याहं वाचयित्वा तु दक्षिणां च ददेत्पुनः ।<br>
बिम्बशुद्धिं च कृत्वातु मन्त्रेणैवाभिषिच्य च ॥ १९।१०४ ॥<br>
देवदेवं समभ्यर्च्य हविस्तत्र निवेदयेत् ।<br>
एवं वै कृतपात्राणि देवार्थं च प्रदापयेत् ॥ १९।१०५ ॥<br>
तस्य कायकृतं पापं तत् क्षणादेव नश्यति ।<br>
सर्वदोषोपशमनं विष्णुभक्तिविवर्धनम् ॥ १९।१०६ ॥<br>
इति श्रीवैखानसे भगवच्छास्त्रे भृसुप्रोक्तायां<br>
संहितायां प्रकीर्णाधिकारे एकानविंशो ऽध्यायः।</p>
<hr>
<p>अथ विंशो ऽध्यायः।</p>
<p>अथ विंशो ऽध्यायः।<br>
रक्षादीपविधिः<br>
अतः परं प्रवक्ष्यामि रक्षादीपविधिक्रमम् ।<br>
सौवर्णं राजतंवापि ताम्रंवापि स्वशक्तितः ॥ २०।१ ॥<br>
द्वात्रिंशदङ्गुलं श्रेष्ठं मध्यमं पादहीनतः ।<br>
अधमं विंशदङ्गुल्यं समवृत्तन्तु कारयेत् ॥ २०।२ ॥<br>
अष्टदिक्षु च मध्येच चतुर्दिक्षु च वा तथा ।<br>
केवलं कर्णिकां वाथ कर्णिकायान्तु विस्तृतम् ॥ २०।३ ॥<br>
तदर्धमुन्नतं विन्द्याद्गण्डायामं षडङ्गुलम् ।<br>
द्व्यङ्गुलं तु परीणाहं तदूर्थ्वे भागविस्तृतम् ॥ २०।४ ॥<br>
तदर्धं विस्तृतोत्सेधं दीपबात्रं प्रकल्प्य च ।<br>
अलभेशालिपिष्टं वा गोमये वा समाहरेत् ॥ २०।५ ॥<br>
तत्तत्थ्साने तु विन्यस्य पात्रेसंयोजयेत्ततः ।<br>
आढकं वा तदर्धं वा पिण्डार्धं च चरुम्पचेत् ॥ २०।६ ॥<br>
हारिद्रचूर्ण संयुक्तं पात्रे प्रक्षिप्य मन्त्रवित् ।<br>
आज्येन स्राव्य सम्मृज्य मुष्टिमात्रं दृढीकृतम् ॥ २०।७ ॥<br>
दशपिण्डां स्तदर्धं वा साक्षते च समाहरेत् ।<br>
जलेन कुम्भमापूर्य सर्वगन्धसमायुतम् ॥ २०।८ ॥<br>
कुशकूर्चान्विनिक्षिप्यपल्लवैरपि भूषयेत् ।<br>
अष्टमङ्गलसंयुक्तं पाद्याचमनसंयुतम् ॥ २०।९ ॥<br>
पुष्पगन्धसमायुक्तं धूपदीपार्घ्य संयुतम् ।<br>
पृधक्पात्रे समाहृत्य देवदेवं च पूजयेत् ॥ २०।१० ॥<br>
शङ्खध्वनिसमायुक्तं वंशध्वनिसमायुतम् ।<br>
भेरीमृदङ्गसुषिरवाद्यघोषसमायुतम् ॥ २०।११ ॥<br>
स्तोत्रध्वनिसमायुक्तं स्वक्तिसूक्तसमन्वितम् ।<br>
दासीभिश्चाथ वा भक्तैस्स्वहस्तोपरि धारयेत् ॥ २०।१२ ॥<br>
प्रदक्षिणं शनैर्गत्वा देवालयमुपाव्रजेत् ।<br>
आचार्यं पूजयित्वातु देवदेवं प्रणम्यच ॥ २०।१३ ॥<br>
रक्षादीपं समादाय &ldquo;श्रिये जातऽ इति ब्रुवन् ।<br>
बिम्बमूर्ध्नि तु संयोज्यत्रिः प्रदक्षिणमाचरेत् ॥ २०।१४ ॥<br>
दिक्पिण्डं तु विसृज्यैव प्रोक्षयित्वा च मन्त्रवित् ।<br>
प्रदक्षिणं प्रणामं च कारयेदष्टमङ्गलैः, ॥ २०।१५ ॥<br>
पाद्यमाचमनं दत्वागन्धपुष्पादिभिर्यजेत् ।<br>
मुखवासं च दत्वातु स्तुतिमन्त्रैश्च वैष्णवैः ॥ २०।१६ ॥<br>
समालभ्यैव हस्ताभ्यां पुष्पदूर्वाङ्कुराक्षतैः ।<br>
पादेपुष्पाञ्जलिङ्कुर्यात्कुर्याद्देवस्य मन्त्रतः ॥ २०।१७ ॥<br>
आलयात्तु बहिर्गत्वा पीठपार्श्वेतु निक्षिपेत् ।<br>
कौतुके बलिबेरेपि स्नापने प्यौत्सवे ऽपि च, ॥ २०।१८ ॥<br>
प्रादुर्भावे च सर्वेषामाविर्भावे तथैव च ।<br>
एवमेव तु कृत्वा तु भ्रामयित्वा विचक्षणः, ॥ २०।१९ ॥<br>
चक्रवीशामितादीनामिन्द्रादीनां तथैव च ।<br>
दर्शनं भ्रामणं चैवमाचरेच्छास्त्रवित्तमः ॥ २०।२० ॥<br>
मोहादज्ञानतः कुर्यात्सर्वहानिर्भविष्यति ।<br>
सायाह्ने चत्रिपूजान्ते चोत्सवान्ते च नित्यशः ॥ २०।२१ ॥<br>
एवमेव विधानेन कारयेदुत्तमं विदुः ।<br>
सर्वशान्तिकरं चापि सर्वकम्पत्समृद्धिदम् ॥ २०।२२ ॥<br>
दारिद्षादिविनाशेन सर्वान् कामनवाप्नुयात् ।<br>
अतःपरं प्रवक्ष्यामि शिबिकानां तु लक्षणम् ॥ २०।२३ ॥<br>
मात्राङ्गुलेन वाकुर्याच्छिभिकादीन्विधानतः ।<br>
आवृतं तदर्धविस्तारमुत्तमं तुविधीयते ॥ २०।२४ ॥<br>
तत् षडङ्गुलहीनन्तु मध्यमन्तुप्रकीर्तितम् ।<br>
विस्ताराध्यर्धपादेन ?अयामद्विगुणं भवेत् ॥ २०।२५ ॥<br>
उत्तमाधममध्यानां शिबिकाविस्तरो भवेत् ।<br>
त्रिभागैकस्य भागं स्याच्चतुर्भागैकभागिकम् ॥ २०।२६ ॥<br>
पञ्चभागैकभागं स्याद्विस्तारस्य घनं भवेत् ।<br>
तच्चतुर्भागमेवं स्यादेकैकं वमनं भवेत् ॥ २०।२७ ॥<br>
शेषभागं तु पद्मोक्तं तलायुक्ति विशेषतः ।<br>
शिबिकाविस्तृतं चैवं भागैकं भागमेव च ॥ २०।२८ ॥<br>
तच्चतुर्भागमेवोक्तं भित्त्युत्सेधं विधीयते ।<br>
द्वितलं त्रितलं चैव गुलिकाफलकाभवेत् ॥ २०।२९ ॥<br>
गुलिकापादतलोत्सेधं मध्योर्ध्वतलवत्समम् ।<br>
चतुर्भागैकमेवन्तु नवभागैकमेव वा ॥ २०।३० ॥<br>
अङ्गुलं चाङ्गुलार्थं च ऊर्थ्वपट्ट्या च संयुतम् ।<br>
अतःपरं प्रवक्ष्यामि रथादीनां विधिक्रमम् ॥ २०।३१ ॥<br>
पञ्चषट्सप्ततालं वा चाष्टतालमथापि वा ।<br>
विस्तारायममेवं स्यादुत्सेधं द्विगुणं भवेत् ॥ २०।३२ ॥<br>
मण्डपद्वारयुक्तं वा कूटाकारमथापि वा ।<br>
अधराधरमायामं रथायामत्रयं भवेत् ॥ २०।३३ ॥<br>
छत्रस्यायामविस्तारादुत्सेदार्धप्रमाणतः ।<br>
एवं तु परिकल्प्यैव शिबिकायाममुच्यते ॥ २०।३४ ॥<br>
रथायामसमं वापि पादहीनमथार्थकम् ।<br>
विस्तारं तत्त्रिभागै कमायामं चोच्छ्रयं भवेत् ॥ २०।३५ ॥<br>
विस्तारार्धसमुत्सेधं विस्तारार्थाधिकायतम् ।<br>
शयनं सम्प्रकल्प्यैव पूर्वोक्तेनैव दारुणा ॥ २०।३६ ॥<br>
सर्वालङ्कारसंयुक्तं सर्वसैन्दर्यसंयुतम् ।<br>
शिल्पशास्त्रोक्तमार्गेण शिल्पिभिः कालयेद्बुधः ॥ २०।३७ ॥<br>
पञ्चगव्यैस्सुसंशोध्य वास्तुहोमश्च हूयताम् ।<br>
पर्यग्नि चैव कृत्वातु कलशैस्स्नापयेत् ततः ॥ २०।३८ ॥<br>
मण्डपे वा प्रपायां वा स्थण्डिले वात्र विन्यसेत् ।<br>
नवैर्वस्त्रैस्समावेष्ट्य पुण्याहमपि वाचयेत् ॥ २०।३९ ॥<br>
जौपासनाग्निकुण्डं च कारयित्वा विधानतः ।<br>
आघारं पूर्ववत्कृत्वा कुम्भपूजां समाचरेत् ॥ २०।४० ॥<br>
वैष्णवं विष्णुसूक्तं च तत्तद्देवांश्च मूर्तिभिः ।<br>
व्याहृत्यन्तं च हुत्वा तु अन्तहोमश्च हूयते ॥ २०।४१ ॥<br>
यानादिषु च तन्मध्ये तत्तद्देवां स्तथैव च ।<br>
आवाह्यैव समभ्यर्च्य देवदेवं प्रणम्य च ॥ २०।४२ ॥<br>
पाद्याद्यर्घ्यान्तमभ्यर्च्य हविस्सम्यङ्निवेदयेत् ।<br>
सर्वालङ्कारसंयुक्तं सर्ववाद्यसमन्वितम् ॥ २०।४३ ॥<br>
यानादिषु समारोप्य &ldquo;प्रतद्विष्णुऽरिति ब्रुवन् ।<br>
ग्रामं वा प्यालयं वापि प्रदक्षिणमधाचरेत् ॥ २०।४४ ॥<br>
मन्दिरं सम्प्रविश्यैव स्वेस्वेस्थाने निवेशयेत् ।<br>
एवं यःकुरुते भक्त्या वैष्णवं पदमाप्नुयात् ॥ २०।४५ ॥<br>
अतःपरं प्रवक्ष्यामि प्रपामण्डपलक्षणम् ।<br>
मण्डपं त्रिविधं ज्ञेये विमानसमविस्तृतम् ॥ २०।४६ ॥<br>
अर्धं पादं तु पादं वा हीनन्तु त्रिविधं भवेत् ।<br>
प्रमुखे तस्यसोपानमालयार्धमिति स्मृतम् ॥ २०।४७ ॥<br>
पूर्वेतु स्नपनार्थाय मण्डपं सम्प्रकल्पयेत् ।<br>
षोडशस्तम्भयुक्तं वा द्वादशस्तम्भसंयुतम् ॥ २०।४८ ॥<br>
ऐशान्ये वा प्रकुर्वीत स्नपनार्थं प्रकल्पयेत् ।<br>
प्रथमावरणे वाथ द्वितीयावरणे ऽथ वा ॥ २०।४९ ॥<br>
एकादशेन हस्तेन समं सम्यक् प्रकल्पयेत् ।<br>
नवहस्तं सप्तहस्तं पञ्चहस्तमिति त्रिधा ॥ २०।५० ॥<br>
प्रथमावरणे बाह्ये मण्डपन्तु विधीयते ।<br>
आस्थानवृत्तगेयादिदर्शनार्थं प्रकल्पयेत् ॥ २०।५१ ॥<br>
पूर्ववत्प्रमुखे कुर्याद्यथाविभवविस्तरम् ।<br>
यजमानस्य हस्तेन द्विहस्तन्तु विवर्धयेत् ॥ २०।५२ ॥<br>
पूर्ववत् स्तम्भसंयुक्तं यथायोग्यं प्रकल्पयेत् ।<br>
तत्बूर्वदिशि शालायां नृत्तार्थन्तु विधीयते ॥ २०।५३ ॥<br>
विष्कम्भं नवहस्तं वा आयामं द्विगुणीकृतम् ।<br>
यजमानेच्छया तत्र द्विहस्तन्तुविवर्धयेत् ॥ २०।५४ ॥<br>
अयादिलक्षणं वक्ष्ये यजमानानुकूलतः ।<br>
हस्तं पादं तदर्धं वा विस्तारायादिसंयुतम् ॥ २०।५५ ॥<br>
तथैव नूनं कृत्वा तु अयादीन् लक्षयेद्बुधः ।<br>
शिलाभिरिष्टकाभिर्वा हस्तोच्छ्रयसमं तलम् ॥ २०।५६ ॥<br>
द्वितलं वा प्रकुर्वीत तालं सम्यक् प्रकल्पयेत् ।<br>
शैलजं दारुसारं वा स्तम्भमाहृत्य यत्नतः ॥ २०।५७ ॥<br>
वृत्तं वा चतुरश्रं वा ऋजुं वक्रविवर्जितम् ।<br>
स्तम्भानां विंशतिं गृह्य बाह्यस्तम्भं प्रगृह्य च ॥ २०।५८ ॥<br>
तन्मध्ये द्वादशस्तम्भं पूर्ववत्कारयेद्बुधः ।<br>
स्तम्भायामं यथायोगं कृत्वा तत्र विचक्षणः ॥ २०।५९ ॥<br>
द्वितालघन संयुक्तं स्तम्भमानेन स्वस्तिकम् ।<br>
स्तलत्योर्ध्वे विभज्यैव समं वन्दत्यप्रकल्पयेत् ॥ २०।६० ॥<br>
तस्यामेव तु स्तम्भार्थं पादं संस्थाप्य स्वस्तिकम् ।<br>
दृढं कृत्वा तदूर्ध्वेत स्तम्भं संस्थाप्य वै बुधः ॥ २०।६१ ॥<br>
द्व्यङ्गुलं च भवैर्वाथ वेदिकां कारयेद्बुधः ।<br>
नानालङ्कारसंयुक्तं नानाचित्रसमन्वितम् ॥ २०।६२ ॥<br>
उत्तरं तत्समं कृत्वा बोधिकेतु सुयोजयेत् ।<br>
स्तम्भादूर्ध्वन्तु संस्थाप्य तदूर्ध्वे प्रस्तरं न्यसेत् ॥ २०।६३ ॥<br>
अभ्लन्तरोत्तरादूर्ध्वे ऽबिष्टकाधानपादयोः ।<br>
बालोत्तरं यथायोग्यं स्थापयेत्सुदृढं क्रमात् ॥ २०।६४ ॥<br>
तद्बिल्वको यथामार्गं योग्यं तत्पद्ममुच्छ्रयम् ।<br>
एवं लक्षणसंयुक्तं दर्शनीयं च कारयेत् ॥ २०।६५ ॥<br>
यजमानेच्छयातत्तन्मण्डपेन सहैव तु ।<br>
षोडशस्तम्भसंयुक्तं द्वादशस्तम्भमेववा ॥ २०।६६ ॥<br>
भक्तियुक्तं प्रकल्प्यैव प्रपां युक्त्यैव कारयेत् ।<br>
अपरे द्वारसंयुक्तं पूर्ववत् स्तम्भमेव वा ॥ २०।६७ ॥<br>
कवाटं तत्र वा कुर्याच्छेषं यक्त्यैव कारयेत् ।<br>
शिल्पशास्त्रोक्तमार्गेण शिल्पिभिः कारयेद्बुधः ॥ २०।६८ ॥<br>
मण्डपस्य समाप्तौतु अङ्कुरानर्पयेत्क्रमात् ।<br>
शुद्ध्यर्थं वास्तुहोमं च पुण्याहं चैव कारयेत् ॥ २०।६९ ॥<br>
ब्राह्मणान् भोजयेत्पश्चात्तद्देशमुपलक्षयेत् ।<br>
चरोदये च नक्षत्रे स्थिरराशिं प्रगृह्य च ॥ २०।७० ॥<br>
मण्डपस्य तु मध्ये वै धान्यपीठानि कल्पयेत् ।<br>
प्रतिष्ठोक्तक्रमेणैव कुम्भन्यासाति कारयेत् ॥ २०।७१ ॥<br>
पश्चिमे गार्हपत्याग्नावाघारं जुहुयात्क्रमात् ।<br>
होता हौत्रक्रमेणैव हौत्रं तत्र प्रशंसयेत् ॥ २०।७२ ॥<br>
तत्तद्देवस्य चावाह्य जुष्टाकारं हुतं चरेत् ।<br>
श्रीसूक्तं वैष्णपं चैव वैष्णवं चैकविंशतिः ॥ २०।७३ ॥<br>
इन्द्रादिलोकपालानां प्रत्येकं जुहुयात्क्रमात् ।<br>
तत्तत्स्थानेतु कूर्चे वा स्थण्डिले वा समर्चयेत् ॥ २०।७४ ॥<br>
प्रभूतं तु निवेद्यैव द्रोणन्द्रोणार्छमेव वा ।<br>
आचार्यस्यार्चकादीनां दक्षिणां च ददेत्क्रमात् ॥ २०।७५ ॥<br>
सौवर्णैरुत्पलैः पुष्पैरलङ्कुर्यात्प्रपां ततः ।<br>
पद्मैर्वाकुमुदैर्वाथ पुष्पैरन्यैस्स्वशक्तितः ॥ २०।७६ ॥<br>
देवदेवमलङ्कृत्य वस्त्रमाल्यादिभिः पुनः ।<br>
प्रपां संयोज्य देवेशं ध्यानेनैव तु सन्नयेत् ॥ २०।७७ ॥<br>
देवेशं स्थापयेत्तत्र पाद्याद्यैरर्चयेत्क्रमात् ।<br>
महाहविः प्रभूतं वा यथाशक्ति निवेदयेत् ॥ २०।७८ ॥<br>
एवं यः कुरुते भक्त्या विष्णुलोके महीयते</p>
<p>इति श्रीवैखानसे भगवच्छास्त्रे<br>
भृगुप्रोक्तायां संहितायां प्रकीर्णाधिकारे<br>
विंशो ऽध्यायः।</p>
<hr>
<p>अन्थैकविंशो ऽध्यायः</p>
<p>विशेषार्चनम्<br>
अथातस्सम्प्रवक्ष्यामि विष्णुपञ्चदिनानि च ।<br>
श्रवणं द्वादशी शुक्ले कृष्णे चार्धे च द्वादशी ॥ २१।१ ॥<br>
पूर्णिमा चाप्यमावास्या पञ्चैतानि दिनानि वै ।<br>
पूर्वोक्तेन विधानेन अङ्कुरानर्बयेत्क्रमात् ॥ २१।२ ॥<br>
बद्ध्वा प्रतिसरं तत्र पूर्वरात्रौतु शाययेत् ।<br>
प्रातस्सन्ध्यार्चनान्तेतु स्नापनोक्तक्रमेणवै ॥ २१।३ ॥<br>
समभ्यर्च्य निवेद्यैव पूर्वस्थाने निवेशयेत् ।<br>
मार्गशीर्षाख्यमासे तु पूर्वपक्षे विशेषतः ॥ २१।४ ॥<br>
प्रातस्सन्ध्यावसानेतु पूर्वमास्थानमण्डपे ।<br>
संस्थाप्य चतुरो वेदान् क्रमेणाध्यापयेत्सदा ॥ २१।५ ॥<br>
पूजयेद्देवदेवेशं सप्तविंशतिविग्रहैः ।<br>
एकादशीमुपोप्यैव महापातकनाशिनीम् ॥ २१।६ ॥<br>
ततःप्रभाते द्वादश्यां स्नात्वास्नानविधानतः ।<br>
मृण्मयानि तु भाण्डानि पुराणानि परित्यजेत् ॥ २१।७ ॥<br>
मृष्टसिक्तोपलेपाद्यैश्शोधयित्वा यथार्हकम् ।<br>
स्नापनोक्तक्रमेणैव स्नापयित्वा यथाविधि ॥ २१।८ ॥<br>
आसनादिभिरभ्यर्च्य पायसं च निवेदयेत् ।<br>
पानीयाचमनं दत्वा मुखवासं ततःपरम् ॥ २१।९ ॥<br>
पुरुषसूक्तेन संस्तूय ग्कामं चैव प्रदक्षिणम् ।<br>
धामप्रदक्षिणं कृत्वा जीवस्थाने निवेशयेत् ॥ २१।१० ॥<br>
संवत्सरेर्ऽचने हीने नित्यनैमित्तिकादिषु ।<br>
तत्सर्वं पूर्णमित्याहुर्द्वाशीपूजने कृते ॥ २१।११ ॥<br>
पौषे तु पूर्णिमायां वै विष्णुपञ्चदिनोक्तवत् ।<br>
अर्चयित्वातु देवेशं गव्यं क्षीरं निवेदयेत् ॥ २१।१२ ॥<br>
सो ऽपि संवत्सरफलं लभते नात्र संशयः ।<br>
माघमासे पुनर्वस्वो राघवो ऽजायत स्वयम्, ॥ २१।१३ ॥<br>
तत्तस्तस्यामपोष्यैव रामं वा विष्णुमेव वा ।<br>
ग्रामं प्रदक्षिणं कृत्वा स्नापयित्वा निवेदयेत् ॥ २१।१४ ॥<br>
तिलपद्मविधिं वक्ष्ये श्रुणुध्वं मुनिपुङ्गवाः ।<br>
माघमासे तु पञ्चम्यां पूर्वपक्षे विशेषतः ॥ २१।१५ ॥<br>
पूर्वरात्रै तु देवेशमर्चयित्वा यथाविधि ।<br>
हवींष्यपि निवेद्यैव बद्ध्वा प्रतिसरं पुनः ॥ २१।१६ ॥<br>
पूर्ववच्छाययित्वैव रात्रिशेषं नयेत्क्रमात् ।<br>
प्रभाते देवमुद्धाप्य कलशैस्स्नापयेत्पुनः ॥ २१।१७ ॥<br>
मण्डपं वाथ कूटं वा प्रपां वाथ यथोचितम् ।<br>
गोमयेनोपलिप्यैव पञ्चवर्णैरलङ्कृतम् ॥ २१।१८ ॥<br>
तस्मिन् संस्थाप्य देवेशं प्रणम्यैवानुमास्य च ।<br>
प्रमुखे धान्यराशौ तु द्विहस्तायतविस्तृते ॥ २१।१९ ॥<br>
कृष्णाजिनं समास्तीर्य नववस्त्रेस्समास्तरेत् ।<br>
तदूर्ध्वेतु विकीर्यैवषड्द्रोणं तिलमेव हि ॥ २१।२० ॥<br>
द्रोणत्रयं द्वये वापि मण्डलाकालवत्तथा ।<br>
अष्टभिश्चदलैर्युक्तं तिलपद्मं समालिखेत् ॥ २१।२१ ॥<br>
त्रिणिष्केन तदर्धेन निष्कमात्रेण वा पुनः ।<br>
स्वर्णपद्मं च कृत्वातु तिलपद्मे तु विन्यसेत् ॥ २१।२२ ॥<br>
आढकैश्शालिधान्यैश्च पूर्णपात्राणि षोडश ।<br>
इन्द्रादीशानपर्यन्तं शालिराश्युपरि न्यसेत् ॥ २१।२३ ॥<br>
अढकं तैलमाहृत्य तदर्धञ्च घृतं तथा ।<br>
पश्चिमे दधिमन्न्यस्य देवदेवं प्रणम्य च ॥ २१।२४ ॥<br>
आत्मसूक्तं च जप्त्वातु पूजयेदष्टविग्रहैः ।<br>
प्रणम्य देवदेवाय पद्ममध्येतु पूर्ववत् ॥ २१।२५ ॥<br>
प्राच्यादि पुरुषादींश्च चतुर्मूर्तिभिराह्वयेत् ।<br>
एकादशोपचारैश्च पूजयित्वा यथार्हकम् ॥ २१।२६ ॥<br>
इन्द्राद्यैशान्तमावाह्य देग्देवानर्चयेत्तत ।<br>
&ldquo;अतोदेवाऽदिसंयुक्तं विष्णुसूक्तं जपेत्पुनः ॥ २१।२७ ॥<br>
बिम्बे देवं समारोप्य चान्यानुद्वासयेत्क्रमात् ।<br>
यजमानो ऽथ तत्काले दद्यादाचार्यदक्षिणाम् ॥ २१।२८ ॥<br>
विष्णुभक्तियुतं शास्तं दयाद्यात्मगुणैर्युतम् ।<br>
वेदपारायणपरं सर्वावयवसंयुतम् ॥ २१।२९ ॥<br>
विप्रमाहूय तत्काले देवस्य नियतो ऽग्रतः ।<br>
ध्यात्वा देवेशमाचार्यो देवदेवस्य सन्निधौ ॥ २१।३० ॥<br>
तिलपद्मं ददेत्तस्मै सर्वलोकहिताय वै ।<br>
स्तोत्रैर्गेयैश्च वादैश्च स्तुत्वा देवं समर्चयेत् ॥ २१।३१ ॥<br>
देवं याने समारोप्य सर्वालङ्कारसंयुतम् ।<br>
देवालयं परीत्यैव जीवस्थाने निवेशयेत् ॥ २१।३२ ॥<br>
एवे यःकुरुते भक्त्या विष्णवे परमात्मने ।<br>
सर्वान् कामानवाप्नोति वैष्णवं लोकमश्नुते ॥ २१।३३ ॥<br>
फाल्गुने मासि फल्गुन्यां श्रिया सार्थं जनार्दनम् ।<br>
स्नापयित्वोत्सवं कृत्वा समभ्यर्छ्य निवेदयेत् ॥ २१।३४ ॥<br>
चैत्रेमासि तथा चैत्षां कुर्याद्दमनकोत्सवम् ।<br>
पूर्वस्मिन्नेव दिवसे रात्रिपूजावसानके ॥ २१।३५ ॥<br>
भद्ध्वा प्रतिसरं तत्र देवेशाय निवेदयेत् ।<br>
वसस्तं काममभ्यर्च्य पायसान्नं निवेदयेत् ॥ २१।३६ ॥<br>
देसस्य दक्षिणे पार्श्वे मालां दमनकीन्न्यसेत् ।<br>
प्रभाते देवमुद्धाप्य स्नापयित्वार्ऽचयेत्तथा ॥ २१।३७ ॥<br>
देवस्य पुष्पमन्त्राभ्यां दद्याद्भक्ति समन्वितम् ।<br>
सर्वेषां परिवाराणां दद्यात्तन्मन्त्रमूर्तिभिः ॥ २१।३८ ॥<br>
ग्रामं प्रदक्षिणं कृत्वा संस्थाप्यास्थानमण्डपे ।<br>
समभ्यर्च्य निवेद्यैव मुखवासं ददेत्ततः ॥ २१।३९ ॥<br>
वैशाख्यां पौर्णमास्यां वै स्नापयित्वा समर्चयेत् ।<br>
ज्येष्ठे तु स्नापयेद्देवं नववस्त्रं प्रदापयेत् ॥ २१।४० ॥<br>
सो ऽपि संवत्सरफलं प्राप्नुयादेव मानवः ।<br>
अर्घ्यदानं प्रशस्तं स्याद्देवस्याषाढमासके ॥ २१।४१ ॥<br>
श्रावणे मासि सक्षत्रे श्रवणे तु विशेषतः ।<br>
उत्सवस्नपनादीनि पूर्ववत्कारयेद्बुधः ॥ २१।४२ ॥<br>
अतःपरं प्रवक्ष्यामि जयन्त्युत्सवलक्षणम् ।<br>
जयन्ती श्रावणे मासि कृष्णपक्षे ऽष्टमी शुभा ॥ २१।४३ ॥<br>
रोहिणीसहिता ज्ञेया सर्वपापहरा तिथिः ।<br>
तस्यां जातो जचगन्नाथो जगत्पालन काङ्क्षया ॥ २१।४४ ॥<br>
चन्द्रस्योदयकालेतु मध्यरात्रे स्वलीलया ।<br>
तस्मिन् वै दिवसे कृष्णमर्चयित्वा प्रयत्नतः ॥ २१।४५ ॥<br>
उत्सवं कारयेद्यस्तु विष्णोस्सालोक्यतां व्रजेत् ।<br>
अष्टमी रोहिणीयुक्ता रहितावा विचक्षणैः ॥ २१।४६ ॥<br>
अविद्धैव सदा ग्राह्यासप्तम्या सर्वदा तिधिः ।<br>
आदित्योदयवेलायां कलामात्राष्टमी यदि ॥ २१।४७ ॥<br>
सातिथिस्सकला ज्ञेया निशीथव्यापिनी भवेत् ।<br>
नागविद्धा यथा नन्दा वर्जिता श्रवणान्विता ॥ २१।४८ ॥<br>
तथाष्टमीं पूर्वविद्धां सर्क्षां वापि परित्यजेत् ।<br>
अविद्धैवाष्टमी ग्राह्या तां सुपुण्यामुपावसेत् ॥ २१।४९ ॥<br>
रोहिणीसहिता कृष्णा मासि भाद्रपदे ऽष्टमी ।<br>
अर्धरात्रादधश्चोर्ध्वं गलया वापि पूर्ववत् ॥ २१।५० ॥<br>
जयन्ती नाम सा प्रोक्ता सर्वपापप्रणाशिनी ।<br>
तस्मात्तु दिवसात्पूर्वं नवमे वाथ सप्तमे ॥ २१।५१ ॥<br>
पञ्चमे वा त्षहे ऽवापि विधिवा चाङ्कुरार्पणम् ।<br>
पूर्वेद्युरेव शर्वर्यां रात्रिपूजावसानके ॥ २१।५२ ॥<br>
बद्ध्वा प्रतिसरं तत्र शयने शाययेद्धरिम् ।<br>
तस्यां तिथावर्धरात्रे कृष्णमेवं विशेषतः ॥ २१।५३ ॥<br>
पुष्पाञ्जलिं ततः कुर्याच्छ्रिया युक्तो जनार्दनः ।<br>
भूमिभारापहाराय लोकेजातो जगत्पतिः ॥ २१।५४ ॥<br>
इति सञ्चिन्तयेद्देवं वैष्मवं मन्त्रमुच्चरन् ।<br>
सर्वालङ्कारसंयुक्तं मण्डपं च प्रदक्षिणम् ॥ २१।५५ ॥<br>
पुरस्तान्मध्यमे वापि चास्थाने वाप्यलङ्कृते ।<br>
तन्मध्ये विष्टरे स्थाप्य देवदेवं प्रणम्य च ॥ २१।५६ ॥<br>
तैलं हरिद्रचूर्णं च कलशान् सम्प्रपूर्य च ।<br>
स्थण्डिले विन्यसेत्तत्र देवदेवं समर्चयेत् ॥ २१।५७ ॥<br>
तैलेनाभ्यञ्जनं कृत्वा चूर्णेनोद्यर्तनं चरेत् ।<br>
नादेयं गन्धतोयं च पुष्पोदं चाक्षतोदकम् ॥ २१।५८ ॥<br>
कुशोदकं तु सम्भृत्य कलशान् पञ्च विन्यसेत् ।<br>
&ldquo;अतो देवाऽदिभिर्मन्त्रैस्स्नापयेत्पुरुषोत्तमम् ॥ २१।५९ ॥<br>
पाद्याद्यर्ङ्यान्तमभ्यर्च्य देवदेवं प्रणम्य च ।<br>
&ldquo;हिरण्यगर्भऽ इत्युक्त्वागवां क्षीरं निवेदयेत् ॥ २१।६० ॥<br>
मुखवासं च दत्वैव प्रणामं च ततश्चरेत् ।<br>
निवेदितं तु तत् क्षीरं वन्ध्यापुत्रप्रदं भवेत् ॥ २१।६१ ॥<br>
पीत्वाप्रसूते पुत्रं च आयुष्मन्तं बलान्वितम् ।<br>
नीत्वा घृतं च तैलं च मुखवासयुतं तथा ॥ २१।६२ ॥<br>
देवस्य दर्शयित्वा तु ब्राह्मणेभ्यः प्रदीयताम् ।<br>
देवदेवमलङ्कृत्य भक्तानामात्तचेतसाम् ॥ २१।६३ ॥<br>
यथा वै यजमानस्य तथा प्रियकरं भुधैः ।<br>
सर्ववाद्यसमायुक्तं सर्वालङ्कारसंयुतम् ॥ २१।६४ ॥<br>
ग्रामं वाप्यालयं वापि प्रदक्षिणमथाचरेत् ।<br>
आलयं सम्प्रविश्यैव कलशैस्स्नावयेद्बुधः ॥ २१।६५ ॥<br>
आचार्यदक्षिणां दत्वा सोदकं देवसन्निधौ ।<br>
प्रभूतं तु निवेद्यैव मुखवासं ददेत्पुनः, ॥ २१।६६ ॥<br>
एवमेवं तथा कुर्यादुत्सवं प्रतिवत्सरम् ।<br>
भुक्तिमुक्तिप्रदमिदमृषिभिः परीकीर्तितम् ॥ २१।६७ ॥<br>
अपरे ऽथ दिने वापि कारयेदुत्सवं भुधः ।<br>
यद्यन्मन्त्रक्रियालोपो वैष्णवैर् हूयते तथा ॥ २१।६८ ॥<br>
एकस्मिन् वत्सरे हीने देवदेवं प्रणम्य च ।<br>
स्नपनं पञ्चविंशद्भिः कलशैश्शुद्धमानसैः ॥ २१।६९ ॥<br>
शान्तिहोमं च हुत्वातु पुण्याहमपि वाचयेत् ।<br>
उत्सवं द्विगुणं कुर्याद्दक्षिणां च स्वशक्तितः ॥ २१।७० ॥<br>
श्रावणे द्वादशीयोगे मापि भाद्रपदे तथा ।<br>
संवत्सरार्चादोषस्य शान्त्यर्थं केशवस्य तु ॥ २१।७१ ॥<br>
अस्मिन् मासे विशेषेण पवित्रारोपणं हरेः ।<br>
सर्वदोषोपशमनं सर्वकामाभिवृद्धिदम्, ॥ २१।७२ ॥<br>
मासे ऽस्मीन्नारभेतैव श्रवणव्रतमुत्तमम् ।<br>
त्रिभिर्वर्षैस्त्रिभिर्मासैरुपोष्य च महत्पलम् ॥ २१।७३ ॥<br>
आश्वयुजमासे चाश्व्यर्क्षे देवेशं स्नापयेत्ततः ।<br>
अर्घ्यदानं प्रशस्तं स्याद्देवदेवस्य शार्जिणः ॥ २१।७४ ॥<br>
अथातः कृत्तिकादीपदानलक्षणमुच्यते ।<br>
कार्तिक्यां पूर्णिमायान्तु यदृक्षन्तु प्रवर्तते ॥ २१।७५ ॥<br>
तदृक्षं दीपऋक्षं स्यात्कालापेक्षा न विद्यते रव्यस्तमयवेलायां ।<br>
दीपारोपणमाचरेत् ॥ २१।७६ ॥<br>
देवस्य सन्निधौ स्तम्भे देवालयसमोच्छ्रये ।<br>
अधिके वा महादीपं महास्नेहं प्रकल्पयेत् ॥ २१।७७ ॥<br>
त्रिपादं वा तधर्धं वा दीपदण्डं समाहरेत् ।<br>
वेणुं वा क्रमुकं वापि तालं वा नालिकेरकम् ॥ २१।७८ ॥<br>
मधूकं तिन्त्रिणीकं चेत्यन्यैस्सारद्रुमैस्तथा ।<br>
शताष्टदीपसंयुक्तम्मुत्तमोत्तममुच्यते ॥ २१।७९ ॥<br>
उत्मे मध्यमं दीपं ।<br>
शतसङ्ख्याक्रमं विदुः ।<br>
उत्तमाधमदीपं स्यान्नवतिर्द्व्यधिका तथा ॥ २१।८० ॥<br>
मध्यमोत्तममुक्तं स्यादशीतिश्चतुरस्तथा ।<br>
मध्यमे मध्यमं चैव षट्सप्ततिरथोच्यते ॥ २१।८१ ॥<br>
मध्यमाधमदीपन्तु अष्टषष्टिरिति स्मृतम् ।<br>
अधमोत्तमदीपन्तु षष्टिसङ्ख्यां वदन्तिहि ॥ २१।८२ ॥<br>
द्विपञ्चाशत्प्रदीपांश्च कुर्यादधममध्यमे ।<br>
अधमाधममेवेदं चत्वारिंशत्प्रदीपकम् ॥ २१।८३ ॥<br>
अशक्तानां यथाशक्ति दीपं तत्रैव योजयेत् ।<br>
दण्डेतु सुषिरे योज्यं चतुर्दिक्षु क्रमेण वै ॥ २१।८४ ॥<br>
भूतपीठस्य पूर्वेतु दीपस्थानं विधीयते ।<br>
&ldquo;पद्मकोशप्रतीकाशऽ इति श्रुत्यामुदाहृतम् ॥ २१।८५ ॥<br>
तस्मात्सर्वप्रयत्नेन पद्मं कुर्यात्सलक्षणम् ।<br>
विस्तारायामतुल्यं स्याच्चतुस्तालप्रमाणतः ॥ २१।८६ ॥<br>
गोलकाङ्गुलमुत्सेधं चतुरश्रं प्रकल्पयेत् ।<br>
तत्रैव शालिभि स्तिर्यक्पद्ममष्टदलान्वितम् ॥ २१।८७ ॥<br>
तन्मध्ये तालमात्रेण समवृत्तं सकर्णिकम् ।<br>
एकाङ्गुलसमुत्सेधं तत्रैवोपरि तण्डुलैः ॥ २१।८८ ॥<br>
सति पद्मं समुत्फुल्लं नववस्त्रं समास्तरेत् ।<br>
पुष्पं तस्योपरि न्यस्य कल्बयेत्पद्ममण्डलम् ॥ २१।८९ ॥<br>
दलेष्वभ्यर्च्य च वसून् मध्ये धर्मं समर्चयेत् ।<br>
आलयाभिमुखे कुर्यात्प्रपां चैवातिसुन्दरम् ॥ २१।९० ॥<br>
आस्थानमण्डपे वापि कल्पयेत्पद्ममण्डलम् ।<br>
सौवर्णं राजतं ताम्रं मृण्मयं वास्वशक्तितः ॥ २१।९१ ॥<br>
शरावं प्रस्थसम्पूर्णं समाहृत्य विचक्षणः ।<br>
किञ्चित्कर्पूरसंयुक्तं पिचुवर्तिसमन्वितम् ॥ २१।९२ ॥<br>
गव्यं घृतं समादाय स्थापयेत्पद्ममध्यमे ।<br>
आचार्यस्सुप्रसन्नात्मा नववस्त्रोत्तरीयकः ॥ २१।९३ ॥<br>
&ldquo;श्रियैजाऽतेति मन्त्रेण दीपस्योद्दीपनं चरेत् ।<br>
प्रतीच्यां पद्ममध्येतु श्रियं ध्यात्वा समाह्वयेत् ॥ २१।९४ ॥<br>
एकादशोपचारैश्च पूजयित्वा समाहितः ।<br>
श्रीदेवीं मनसा ध्यात्वा श्रीसूक्तं च समुच्चरन् ॥ २१।९५ ॥<br>
दीपमादाय हस्ताभ्यामप्सरोभिर्विशेषतः ।<br>
दीपानन्यान्त्समादाय तो यधारासमन्वितम् ॥ २१।९६ ॥<br>
गेयध्वनिसमायुक्तं नृत्तवाद्यसमन्वितम् ।<br>
प्रदक्षिणं ततः कृत्वा गर्भागारं प्रवेशयेत् ॥ २१।९७ ॥<br>
देपस्य दक्षिणे पार्श्वेस्थापयेन्मन्त्रवित्तमः ।<br>
देवदेवं समानीय मण्डले स्थाप्य चात्वरः ॥ २१।९८ ॥<br>
कुर्याद्दशोपचारांश्च समभ्यर्च्येद्विधानतः ।<br>
&ldquo;श्रीये जाऽतेति मन्त्रेण दीपानुद्दीपयेद्बुधः ॥ २१।९९ ॥<br>
गर्भगेहेच सोपाने प्रासादे मुखमण्डपे ।<br>
प्रासादशिखरे वापिग्रीवायां चरणे ऽपि च ॥ २१।१०० ॥<br>
प्राकारेषु च सर्वत्र तथैव स्नपनालये ।<br>
पुष्पसञ्चयदेशे च द्वारे चास्थानमण्डपे ॥ २१।१०१ ॥<br>
अन्येष्वपि च सर्वत्र दीपानुद्दीपयेत्क्रमात् ।<br>
कार्पासतूलं सम्बद्ध्य शरावेषुघृतेन वै ॥ २१।१०२ ॥<br>
पूर्वोक्तेनैव मन्त्रेण चोद्दीपनमथाचरेत् ।<br>
नृत्तगेयादिवाद्यैश्च घोषयित्वा प्रयत्नतः ॥ २१।१०३ ॥<br>
तच्छरावस्थदीपं च बलिपीठस्य पश्चिमे ।<br>
अधिदेवं समाराध्य निक्षिपेद्दीपमण्डपे ॥ २१।१०४ ॥<br>
&ldquo;शुभ्राज्योतिऽरिति प्रोच्य दण्ड्राग्रे ऽन्यांश्च निक्षिपेत् ।<br>
निवेद्य बहूधा देवं पृथुकादीन्विशेषतः ॥ २१।१०५ ॥<br>
भक्ष्याणि गुडमिश्राणिप्रभूतं च महाहविः ।<br>
ग्रामं प्रदक्षिणं कृत्वा सर्वालङ्कारसंयुतम् ॥ २१।१०६ ॥<br>
पुनर्देवं समादाय जीवस्थाने निवेशयेत् ।<br>
सो ऽपि संवत्सरफलं प्राप्य गच्छेत्परं पदम् ॥ २१।१०७ ॥<br>
ग्रहणाराधनम्<br>
अथातस्सम्प्रवक्ष्यामि सूर्यसोमोपरागयोः ।<br>
अर्चनादिविधिं सम्यक् देवदेवस्य शार्ङ्गिणः ॥ २१।१०८ ॥<br>
सूर्यग्रहे चतुर्यामं त्रियामं तु विधुग्रहे ।<br>
नाश्नन्ति हव्यकव्यानि देवताः पितरस्तथा ॥ २१।१०९ ॥<br>
आलये तु हरेः पूजां न त्यजन्ति महर्षयः ।<br>
हविर्निवेदनं हित्वापूजां सर्वां समाचरेत् ॥ २१।११० ॥<br>
ग्रहणे वर्तमानेतु स्नापयेत्पुरुषोत्तमम् ।<br>
कोटियज्ञफलं प्राप्य ब्रह्मलोके महीयते ॥ २१।१११ ॥<br>
ग्रस्तास्तग्रहणे कुर्यात्स्नपनं तु परे ऽहनि ।<br>
तथा ग्रस्तोदये कुर्यादिति शातातपो ऽब्रवीत् ॥ २१।११२ ॥<br>
सर्वधा वरमाने तु ग्रहणेस्नपनं चरेत् ।<br>
ग्रहणं सङ्क्रमो हस्तिच्छाया च विषुवादिकम् ॥ २१।११३ ॥<br>
युगादि व माद्यास्तु पुण्यकालाः प्रकीर्तिताः ।<br>
निषेथः कथितः प्राज्ञैर्हविर्दासवदुत्सवे ॥ २१।११४ ॥<br>
नित्यार्चनं चोत्सवं च स्नपनात्पूर्वमाचरेत् ।<br>
स्नापयित्वा हृषीकेशं हविर्दानं प्रशस्यते ॥ २१।११५ ॥<br>
वास्तुशुद्धिं सदा कुर्याद्ग्रहणे चन्द्रसूर्ययोः ।<br>
पुराणानि च भाण्डानि त्यक्त्वान्यानि समाहरेत् ॥ २१।११६ ॥<br>
कुशाग्राणां समुत्क्षेपाद्वाससां शुद्धिरिष्यते ।<br>
अपक्वानां च वस्तूनां न पक्वं परिगृह्णते ॥ २१।११७ ॥<br>
अदृश्यमुपरागन्तु नोपरागं प्रचक्षते ।<br>
दीक्षितस्य तथान्यस्य स्नानं स्यात्स्पर्शमोक्षयोः ॥ २१।११८ ॥<br>
यावानाद्यन्तकालस्स्यात्तावताकीर्तयेद्धरिम् ।<br>
मौनी जपादिकं कुर्यादूर्ध्वपुण्ड्रधरश्शुचिः ॥ २१।११९ ॥<br>
सप्तवाताहतं वस्त्रमार्द्रं धृत्वा न दोषभाक् ।<br>
ग्रहणे भगवत्सेवा सर्वाशुभविनाशिनी ॥ २१।१२० ॥<br>
दद्याद्धानानि शक्त्या वै सकामो हरिमन्दिरे ।<br>
तदनन्तं भवेत्साक्षी यत्रानन्तो हरिस्स्वयम् ॥ २१।१२१ ॥<br>
प्रभूतं तु निवेद्याथ भुञ्जीयात्तदनन्तरम् ।<br>
रात्रौ श्राद्धं प्रकुर्वीत ग्रहणे तन्नदोषकृत् ॥ २१।१२२ ॥<br>
दूषिते तूक्तकाले तु तस्यापगम एव च ।<br>
विपरीते महान् दोष इति शास्त्रविदो विदुः ॥ २१।१२३ ॥<br>
न निशीथात्परं श्राद्धमापत्स्वपि विधीयते ।<br>
स्नानमाशौचिनां नित्यं ते ऽपि दानं च कुर्व ॥ २१।१२४ ॥<br>
न जपो न तपस्तेषामशुद्धा मोक्षणे पुनः ।<br>
यदा राश्यन्तरं राशेः काले सङ्क्रमते रविः ॥ २१।१२५ ॥<br>
तदा तु पुण्यकालस्स्यात्स्नपनाद्यत्र कारयेत् ।<br>
कटकेविंशतिः पूर्वं मकरे विंशतिः परे ॥ २१।१२६ ॥<br>
पुण्यान्तु घटिकाः प्रोक्ता स्तत्र ग्रहणवच्चरेत् ।<br>
यदास्तमयवेलायां सन्ध्यायां सङ्क्रमोरवेः ॥ २१।१२७ ॥<br>
पूर्वे ऽह्णि पुण्यकालस्स्यादपराह्णात्परस्स्मृतः ।<br>
अर्धास्तमित आदित्ये तथा चार्ऽधोदिते सति ॥ २१।१२८ ॥<br>
पाश्चात्यपूर्वघटीकास्तिस्रस्सन्ध्या प्रकीर्तिताः ।<br>
उपरागे ऽपि कुर्याद्वै उत्सवे ऽवभृथं हरेः ॥ २१।१२९ ॥<br>
विधुग्रहे निशां सर्वामहोरात्रं रविग्रहे ।<br>
त्यजेच्छुभे तदा कुर्यान्नैव दीपोत्सवं हरेः ॥ २१।१३० ॥<br>
पश्चान्निशीथाद्ग्रहणे दीपं दास्यन्ति के च न ।<br>
अविद्धेपर्वणि प्रोक्तं दीपदानं शुभावहम् ॥ २१।१३१ ॥<br>
ग्रहणे ऽपि भवेद्दीपमविद्धा पूर्णिमा न चेत् ।<br>
अपर्वण्यर्पितं दीपं हन्ति पुण्यं पुरातनम् ॥ २१।१३२ ॥<br>
मासर्क्षेष्वन्यपुण्वर्क्षे विष्णुपञ्चदिने तथा ।<br>
अर्चनार्थाय देवस्य कालो मध्याह्न उच्यते ॥ २१।१३३ ॥<br>
काम्ये तु<br>
सुमुहूर्ते स्यात्पूजनं नान्यधा चरेत्।<br>
इति श्रीवैखानसे भगवच्छास्त्रे भृगुप्रोक्तायां<br>
संहितायां प्रकीर्णाधिकारे एकविंशो ऽध्यायः।</p>
<hr>
<p>अथ द्वाविंशो ऽध्यायः।</p>
<p>अथ द्वाविंशो ऽध्यायः।<br>
स्नपनम्</p>
<p>अथातस्स्नपनागारं प्रमुखे चोत्तरे तथा ।<br>
ऐशान्यां वा विशेषण प्रपां वा मण्डपन्तु वा ॥ २२।१ ॥<br>
वितानोपरि संवीतं लम्बमानं परिष्कृतम् ।<br>
स्तम्भान्त्संवेष्ट्य वस्त्रैश्च दुकूलैस्तान्तवैरपि ॥ २२।२ ॥<br>
मुक्तादामसमायुक्तं पूर्णकुम्भसमन्वितम् ।<br>
सत्वं रजस्तमश्चैव ऐश्वर्यं चाधिदैवतम् ॥ २२।३ ॥<br>
चतुर्वेदादिकैर्मन्त्रैस्तोरणांस्थ्सापयेत्क्रमात् ।<br>
उभयोः पार्श्वयोश्चैव कदलीक्रमुकान्वितम् ॥ २२।४ ॥<br>
पूर्वास्तमुत्तरान्तं च षट्सूत्रं सम्प्रसार्य च ।<br>
कल्पयेदायतसमं पदानां पञ्च विंशतिम् ॥ २२।५ ॥<br>
मध्येब्राह्मं पदं हित्वा चर्यार्धं परितो ऽष्ट च ।<br>
पूर्वादि चत्वारि पदं द्वारार्थं परिकल्पयेत् ॥ २२।६ ॥<br>
शिष्टांश्च द्वादशपदान् द्रव्यन्यासार्थमाहरेत् ।<br>
मध्येश्वभ्रन्तु कर्तव्यमौपासनविधानतः ॥ २२।७ ॥<br>
मध्येनिम्नं च कृत्वा तु तालमात्रप्रमाणतः ।<br>
श्वभ्रस्य मध्यमे चैव बिल्वजं फलकं न्यसेत् ॥ २२।८ ॥<br>
तत्प्रमाणाधिकं पीठं परितश्चतुरङ्गुलम् ।<br>
मध्येहित्वा प्रतिष्ठाप्य द्विवेदिसहितं क्रमात् ॥ २२।९ ॥<br>
ततःपावनमार्गेण जलं गच्छेदुदङ्मुखम् ।<br>
मण्डपात्तु बहिस्थ्साने जलस्थानं तु खानयेत् ॥ २२।१० ॥<br>
आच्छाद्य कदलीपत्रैः पद्मपत्रैरथापि वा ।<br>
हारिद्रैश्चाथ पत्रैर्वापत्रैः क्रमुकजैस्तु वा ॥ २२।११ ॥<br>
&ldquo;अतोदेवाऽदिमन्त्रेण कुशदर्भान्न्तु शोधयेत् ।<br>
यावच्छ्वभ्रप्रमाणन्तु तावत्कृत्वासमाहरेत् ॥ २२।१२ ॥<br>
हस्तमात्रं तथायामे प्रोक्षणार्थं तु कूर्चकम् ।<br>
मार्जनार्थन्तु कूर्चं च षडङ्गुलमिति स्मृतम् ॥ २२।१३ ॥<br>
पञ्चभिर्वात्रिभिर्वाथ द्वादशाङ्गुलमायतम् ।<br>
कलशार्थं तु कुर्वीत यथाकलशसङ्ख्ययो ॥ २२।१४ ॥<br>
तण्डुलैर्व्रीहिभिश्चैव सतिलैश्चत्रिवेदिकम् ।<br>
व्रीह्यर्धं तण्डुलं प्रोक्तं तदर्धं च तिलानपि ॥ २२।१५ ॥<br>
उत्तमं द्रोणमित्युक्तं मध्यमं तु तदर्धकम् ।<br>
अधमं चाढकं चैव पङ्क्तिं कुर्याद्विचक्षणः, ॥ २२।१६ ॥<br>
सम्यक् दग्ध्वातु कलशानभिन्नान्त्सम्प्रगृह्य च ।<br>
शरावाणां प्रमाणं तु कुडुबं समुदाहृतम् ॥ २२।१७ ॥<br>
षट्प्रस्थमात्रं करकं कुम्भं तु द्रोणमेव च ।<br>
&ldquo;देवस्यऽत्वेति कलशान् कुम्भादीन्त्सम्प्रगृह्य च ॥ २२।१८ ॥<br>
यवान्तरं तु तन्तूनां संवेष्ट्य कलशानपि ।<br>
पूर्वरात्रौ विशेषेण देवेशं सम्प्रणम्य च ॥ २२।१९ ॥<br>
समभ्यर्च्य निवेद्यैव मुखवासं ददेत्ततः ।<br>
पूर्वोक्तेन विधानेन बद्ध्वाप्रतिसरं ततः ॥ २२।२० ॥<br>
शयनं सोपधानं च कालयित्वातु पूर्ववत् ।<br>
शयने शाययेद्देवमुत्तराच्छादनं चरेत् ॥ २२।२१ ॥<br>
नृत्तैर्गेयैश्च वाद्यैश्च रात्रिशेषं नयेत्क्रमात् ।<br>
ततः प्रभाते धर्मात्मा यजमानयुतो गुरुः ॥ २२।२२ ॥<br>
श्वभ्रमध्ये प्रतिष्ठाप्य कूर्चान्त्सम्यङ्न्यसेत्क्रमात् ।<br>
जयादीरपि तत्रैव चैन्द्राद्यैशान्तमर्चयेत् ॥ २२।२३ ॥<br>
पङ्क्तीशमर्चयेत्पूर्वं नीलवारुणमध्यमे ।<br>
विष्वक्चेनं समभ्यर्च्य सोमेशानान्तरेपि च ॥ २२।२४ ॥<br>
लोकपालान्त्समभ्यर्च्ये द्विग्रहैर्दशभिस्त्रिभिः प्राग्द्रव्याणि ।<br>
नदीतिरे मृदं गृह्य सस्यङे त्रेतटाकके ॥ २२।२५ ॥<br>
दर्भमूले च सङ्गृह्य गजदन्ते तथैवच ।<br>
गोश्रुङ्गे कर्कटावासे वल्मीकस्य तु मध्यमे ॥ २२।२६ ॥<br>
महीं देवीमनुज्ञाप्य ताश्चाहृत्य पृथक् पृथक् ।<br>
आतपेनाथ संशोष्य विश्वामित्रान् परिह्रसेत् ॥ २२।२७ ॥<br>
शरावेषु मृदं चैव पूरयित्या पृथक् पृथक् ।<br>
इन्द्रादीशानपर्यन्तं प्रदक्षिणवशेन तु ॥ २२।२८ ॥<br>
&ldquo;उदुत्यऽमिति मन्त्रेण प्रथमं सन्न्यसेन्मृदः ।<br>
मृदुपस्नानमेकं तु ऐशान्यां विप्यसेत्तदा ॥ २२।२९ ॥<br>
अश्वद्थेन पलाशेन बिल्वेन खदिरेण वा ।<br>
कुर्यादष्टाङ्गुलोत्सेधं चतुरश्रं समस्ततः ॥ २२।३० ॥<br>
मूलं षडङ्गुले चाग्रात्त्षङ्गुलं समुदाहृतम् ।<br>
अनेन वा मृदा वापि कुर्याद्वै पर्वतान् क्रमात् ॥ २२।३१ ॥<br>
हिमवानूर्जवान्विन्ध्यो विदूरो वेदपर्वतः ।<br>
महेन्द्रश्च पुरश्चन्द्रश्शतश्रुङ्गाश्च पर्वताः ॥ २२।३२ ॥<br>
एषां वर्णस्तथैवोक्तः कुर्याद्वर्णेन संयुतान् ।<br>
श्वेतं पीतं च कृष्णं च रक्तं वै श्वेतमेव च ॥ २२।३३ ॥<br>
पीतं कृष्णं च रक्तं च क्रमाद्वर्ण उदाहृतः ।<br>
प्रागादीशान्त मेतांश्च &ldquo;इदं विष्णुऽरिति न्यसेत् ॥ २२।३४ ॥<br>
शैलानां चाप्युपस्नामेकमीशान्यगोचरम् ।<br>
शालिव्रीहियवा मुद्गतिलमाष प्रियङ्गवः ॥ २२।३५ ॥<br>
गोधूमश्चणकस्तिल्वोमसूरश्चाद्थसी तथा ।<br>
कुलुद्धमाषकाश्चैव षष्टिर्निष्पाव एव च ॥ २२।३६ ॥<br>
एतान्याहृत्य धान्यानि शरावेषु पृथक् पृथक् ।<br>
प्रक्षिप्य तांश्य सम्पूर्णान् क्रमाद्द्वौ द्वौन्यकेत्तथा ॥ २२।३७ ॥<br>
इन्द्रादीशानपर्यन्तं &ldquo;शुक्रन्तऽ इति मन्त्रतः ।<br>
न्यसेदेकमुपस्नानं धान्यानामग्निदिश्यपि ॥ २२।३८ ॥<br>
शरावाणामलाभे तु कलशेषु पृथक् पृथक् ।<br>
&ldquo;सोम ओषधीनाऽमुच्छार्य पूर्ववच्चाङ्कुरानपि ॥ २२।३९ ॥<br>
यमनीलान्तरे चापि शरावेतु सुविन्यसेत् ।<br>
अङ्कुराणामुपस्नानमेकमत्रैव विन्यसेत् ॥ २२।४० ॥<br>
पर्वतार्थं समं प्रोक्तवृक्षैर्यत्नेन वा मृदा ।<br>
मङ्गलानि प्रकुर्याच्च दारुपक्षाण्यनुक्रमात् ॥ २२।४१ ॥<br>
श्रीवत्सं पूर्णकुम्भं च भेरीमादर्शनं तथा ।<br>
मत्स्ययुग्माङ्कुशं शङ्खमावर्तमिति चाष्टवै ॥ २२।४२ ॥<br>
श्रीवत्सं तत्तु रुक्माभं घटोरक्ताभ उच्यते ।<br>
रक्तां भेरीं सुवर्णाभं तस्य पार्श्वे ऽसितं?तथा ॥ २२।४३ ॥<br>
आदर्शनं च श्वेतं स्याद्वृत्तं चन्द्रवदिष्यते ।<br>
मत्स्ययुग्मं तथा श्वेतमूर्ध्वाननमितीरितम् ॥ २२।४४ ॥<br>
अङ्कुशस्य तु दण्डं च रक्तं कृष्णघृणीयुतम् ।<br>
शङ्खं शङ्खनिभं प्रोक्तं रक्तमावर्तमिष्यते ॥ २२।४५ ॥<br>
सप्ताङ्गुलसमुत्सेधमेषां पीठं द्विगोलकम् ।<br>
यथा वृक्षैस्तथा कुर्यात्पञ्चवर्णैर्मृदा तधा ॥ २२।४६ ॥<br>
एवं लक्षणमुद्दिष्टं शेषं युक्त्या समाचरेत् ।<br>
प्रदक्षिणक्रमेणैव चैन्द्रादीशान्तमर्चयेत् ॥ २२।४७ ॥<br>
दिक्ष्वष्टसु महादिक्षु तत्तद्द्वारस्य दक्षिणे ।<br>
&ldquo;शं सा नियच्छऽत्वित्युक्त्वामङ्गलान्यत्र विन्यसेत् ॥ २२।४८ ॥<br>
मङ्गलानामुपस्नानमेन्द्राद्येचैकमेवहि ।<br>
एवं प्रकरणं प्रोक्तं कलशानां॥॥॥॥॥॥ ॥ २२।४९ ॥<br>
द्वादश प्रधानद्रव्याणि<br>
पञ्चगव्यक्रमं वक्ष्ये देवस्य स्नपनं प्रति ।<br>
कपिलाया वरं क्षीरं श्वेताया दधि चोच्यते ॥ २२।५० ॥<br>
रक्तवर्णाघृतं ग्राह्यं कृष्णाया गोश्शकृद्भवेत् ।<br>
मूत्रं तु नीलवर्णायाः पञ्चगव्यमिति स्मृतम् ॥ २२।५१ ॥<br>
प्रस्थपादं घृतं चैव द्विगुणं दधि संयुतम् ।<br>
गृहीत्वा त्रिगुणं क्षीरं गोमयन्तु चतुर्गुणम् ॥ २२।५२ ॥<br>
षड्गुणं चैव गोमूत्रं पञ्चगव्ययुतं क्रमात् ।<br>
अपातितं तु गोमूत्रं पतितं गोमयं भवेत् ॥ २२।५३ ॥<br>
धारोष्णं क्षीरमादाय सद्यस्त्सप्तं घृतं भवेत् ।<br>
अशुक्तं दधि गृह्णीयादेतत्सर्वत्र लक्षणम् ॥ २२।५४ ॥<br>
&ldquo;गाङ्गेयम्ऽ मन्त्रमुच्चार्य गोमूत्रं पूर्वमाहरेत् ।<br>
तत्परं तु शकृद्ग्राह्य &ldquo;मीशानऽमिति मन्त्रतः ॥ २२।५५ ॥<br>
&ldquo;हिरण्यपाणिऽमित्युक्त्वा पय आदाय निक्षिपेत् ।<br>
&ldquo;इषे त्वेऽति दधि यञ्ज्याद्घृतं &ldquo;चायन्तऽ इत्यपि ॥ २२।५६ ॥<br>
इत्येवं पञ्चभिर्मन्त्रैः पञ्चगव्यं समाहरेत् ।<br>
एतदाढकपूर्मन्तु कलशेदृश्यते पृथक् ॥ २२।५७ ॥<br>
सौवर्णं राजतं ताम्रं कांस्यं मृण्मयमेव वा ।<br>
द्वादशाङ्गुलविस्तारं षोडशाङ्गुलनाहकम् ॥ २२।५८ ॥<br>
द्व्यङ्गुलं सम्भरेत्कण्ठं मुखं पञ्चाङ्गुल भवेत् ।<br>
पक्वबिम्ब फलाकारं खण्डस्भुटीतवर्जितम् ॥ २२।५९ ॥<br>
एवं कलशमादाय पञ्चगव्यैःप्रपूर्य च ।<br>
&ldquo;रुद्रमस्यऽमिति प्रोच्य न्यसेदीशानगोचरे ॥ २२।६० ॥<br>
आढकार्धघृतेनैव सम्पूर्णं कलशं तथा ।<br>
&ldquo;घृतप्रतीकऽ इत्युक्त्वा इ द्रेशानान्तरेन्यसेत् ॥ २२।६१ ॥<br>
कलशं मधुसंयुक्तं सुकुशैः पूरितं तथा ।<br>
&ldquo;मधु वाऽतेति मन्त्रेण इन्द्राग्न्योरन्तरे न्यसेत् ॥ २२।६२ ॥<br>
न शुक्तं दधि गव्यं च? सम्पूर्णकलशं तथा ।<br>
&ldquo;दधि क्राव् ण्नऽ इत्युक्वा आग्नेय्यां दधि विन्यसेत् ॥ २२।६३ ॥<br>
सद्यो दुग्धं पयोग्राह्य मक्षतैः पूरितन्तथा ।<br>
&ldquo;अणोरणीयाऽ नित्युक्त्वा यमाग्न्योर्मध्यमे न्यसेत् ॥ २२।६४ ॥<br>
उशीरागरुपर्णैर्वा संयुक्तं चन्दनेन वा ।<br>
शुद्धोकेन सङ्गृह्य कलशं परिपूरितम् ॥ २२।६५ ॥<br>
यमनीलान्तरे तत्र &ldquo;अप्सरऽस्स्विति विन्यसेत् ।<br>
व्रीहिमाषयवैर्युक्तं सर्षपञ्चाक्षतं विदुः ॥ २२।६६ ॥<br>
तूर्यघोषसमायुक्तं मिश्रितं चाक्षतोदकम् ।<br>
तत्राक्षतोदकेनैव सम्पूर्णं कलशं ततः ॥ २२।६७ ॥<br>
&ldquo;इमा ओषधयऽ इत्युक्त्वा न्यसेन्नी ले ऽक्षतोदकम् ।<br>
कदलीमातुलुङ्गाम्र पनसेर्नालिकेरकैः ॥ २२।६८ ॥<br>
आर्द्रादिभिः फलैश्चान्यैर्यथालाभं समाहृतैः ।<br>
फलैर् अर्धांशसंयुक्तं शेषं तोयेन पूरितम् ॥ २२।६९ ॥<br>
फलोदकमिति प्रोक्तं कलशं सम्प्रसाथितम् ।<br>
नीलवारुणयोर्मध्ये &ldquo;सोमं राऽजेति विन्यसेत्, ॥ २२।७० ॥<br>
कुशाग्रैरथ वा दूर्वैरक्षतैश्च समन्वितम् ।<br>
कुशोदकमिति प्रोक्तं कलशं तेन पूरितम् ॥ २२।७१ ॥<br>
वरुणोदानयोर्मध्ये &ldquo;यतस्स्वऽमिति विन्यसेत् ।<br>
वज्रं नीलं प्रवालं च शङ्खजं शुक्तिजं तथा ॥ २२।७२ ॥<br>
एतानि पञ्चरत्नानि ततो मरतकं तथा ।<br>
वैडूर्यं पुष्यरागं च गोमेधिकमिति क्रमात् ॥ २२।७३ ॥<br>
रत्नोदकमिति प्रोक्तं कलशं तेन पूरितम् ।<br>
वायव्ये सन्न्यसेद्विद्वा&quot;नतो देवादिऽमुच्चरन् ॥ २२।७४ ॥<br>
यथालाभं तथा रत्नसुवर्णसहितं क्रमात् ।<br>
वैष्णवं विष्णुसूक्तं च पुरुषसूक्तयुतं जपेत् ॥ २२।७५ ॥<br>
तथाभिमन्त्रितं तोयं जप्योदकमिति स्मृतम् ।<br>
कुबेरोदानयोर्मध्ये &ldquo;ब्रह्मा देवानाऽमिति न्यसेत् ॥ २२।७६ ॥<br>
फलान्ते तु वितुन्नास्स्युरोषध्यस्समुदाहृताः ।<br>
सर्वौषधिसमायुक्तं सर्वौषध्युदकं भवेत् ॥ २२।७७ ॥<br>
तर्यांशेषु गृहीतं च कलशं पूर्णमम्भसा ।<br>
सोमेशानास्तरेचैव &ldquo;चित्रं देवानाऽमिति न्यसेत् ॥ २२।७८ ॥<br>
एषां प्रत्येकमेकं तु कलशं शुद्धवारिणा ।<br>
गृहीत्वा तदुपस्नानं वामपार्श्वेतु विन्यसेत् ॥ २२।७९ ॥<br>
उपस्नाने तु कलशा&quot;नतो देवाऽदिना न्यसेत् ।<br>
एवं प्रधानकलशाश्चतुर्विंशतिरीरिताः ॥ २२।८० ॥<br>
अनुद्रव्याणि<br>
नन्द्यावर्तं च पद्मं च तुलसी विष्णुपर्णिका ।<br>
बिल्वं च करवीरं च पद्मं कुमुदमेव च ॥ २२।८१ ॥<br>
अष्टवै पुण्यपुष्पाणि ग्राह्याणि तु यथाक्रमम् ।<br>
दिवाशुद्धं तु बिल्वं च कपिद्थं बिल्ववन्निशि ॥ २२।८२ ॥<br>
करवीरं दिवा शुद्धं निशि सितम्? तथा शुचि ।<br>
शरावेषु समाहृत्य पुष्पाणि तु पृथक् पृथक् ॥ २२।८३ ॥<br>
&ldquo;इमास्सुमनसऽ इति मन्त्रेण यमनीलान्तरे न्यसेत् ।<br>
तस्योपस्नानमेकन्तु तत्पार्श्वे कलशं न्यसेत् ॥ २२।८४ ॥<br>
श्रीवेष्टकं यवं मुद्गमुशीरं चैव रत्नकम् ।<br>
तथा मसूरं दमनं जातीफलयुतं तथा ॥ २२।८५ ॥<br>
लवङ्गं च समाहृत्य चूर्णयित्वाक्रमेण वै ।<br>
समाराध्यैव तच्चूर्णं शरावेषु च पूरयेत् ॥ २२।८६ ॥<br>
पङ्क्तीशाद्दक्षिणे चूर्णं &ldquo;वन्द्यो नऽइति विन्यसेत् ।<br>
एषामलाभे चूर्णानां ग्राह्यमैलादिचूर्णकम् ॥ २२।८७ ॥<br>
उपस्नानं तु तत्पार्श्वे त्वेकं वै कलशं न्यसेत् ।<br>
अश्वद्थस्य मधूकस्य खदिरस्य वटस्य च ॥ २२।८८ ॥<br>
वञ्जुलासनयोश्चापि चित्रवृक्षस्य च त्वचः ।<br>
हृत्वोलूखलमध्ये च &ldquo;उदुत्यऽमिति विन्यसेत् ॥ २२।८९ ॥<br>
उक्त चर्मण्यलाभे तु अश्वद्थस्य विधीयते ।<br>
कषायं परिकल्प्यैव &ldquo;ये ते शतऽमिति ब्रुवन् ॥ २२।९० ॥<br>
वरुणोदानयोर्मध्ये कषायकलशं न्यसेत् ।<br>
उपस्नानं तु तत्पार्श्वे एकं वै कलशं न्यसेत् ॥ २२।९१ ॥<br>
सिंही च नकुलव्याघ्रनन्दादित्यं च पुष्करम् ।<br>
दूर्वा च सहदेवी च पाठा साह्वयमेव च ॥ २२।९२ ॥<br>
एवं वनौषधीर्गृह्य सोमवाय्वोन्तु मध्यमे ।<br>
उपस्नानं तु तत्पार्श्वे एकं वै कलशं न्यसेत् ॥ २२।९३ ॥<br>
नदीतटाककूपानां पल्वलस्य च वारिभिः ।<br>
पृथक्सम्पूर्य कलशांश्चतुरस्तु समाहरेत् ॥ २२।९४ ॥<br>
तस्यैकं कलशं पार्श्वे उपस्नानं तु विन्यसेत् ।<br>
हरेणुकं च स्थौणेयं पत्रं व्याघ्रनखं तथा ॥ २२।९५ ॥<br>
पर्णागरुं च द्यामाकं कचोरं चेरुवालकम् ।<br>
माञ्ची जातिफलैलांश्च लवङ्गं चन्दनं तथा ॥ २२।९६ ॥<br>
कर्पूरं च बलोशीरस्थिरनारदमेव च? ।<br>
कस्तुम्बुरुं तथान्यानि सुगन्धीनि शुचीनि च ॥ २२।९७ ॥<br>
प्राण्यङ्गं च पुरीषं च वर्जयित्वा समाहरेत् ।<br>
एतेषामपि यच्चूर्णं सूक्ष्ममुत्पीड्य कल्पितम् ॥ २२।९८ ॥<br>
सर्वगन्धमिति प्रोक्तं शरावेषु प्रपूरयेत् ।<br>
न्यसे&quot;त्त्रातारऽमित्येव यक्षराजेशमध्यमे ॥ २२।९९ ॥<br>
तत्तत्पार्श्वेन्यसेत्तेषामुपस्नानं तथैव च ।<br>
नवस्य स्निग्धवर्णस्य हारिद्रस्य प्रकल्पयेत्, ॥ २२।१०० ॥<br>
चूर्णं तु कलशे क्षिप्त्वा सम्पूर्णं कलशं चरेत् ।<br>
पङ्क्तीशस्यैव पार्श्वेतु &ldquo;सिनी वाऽलीति विन्यसेत् ॥ २२।१०१ ॥<br>
तस्य पार्श्वे न्यसेदेकमुपस्नानन्तु पूर्ववत् ।<br>
पालाशदूर्वापामार्गनन्द्यावर्तदलानि च ॥ २२।१०२ ॥<br>
करवीरस्य पत्राणि कुशपत्राणि चैव हि ।<br>
मूलगन्धार्थमाहृत्य तस्य पार्श्वे न्यसेद्बुधः ॥ २२।१०३ ॥<br>
शुद्धोदकलशं स्थाप्येदुपस्नानं च पूर्ववत् ।<br>
वस्त्रयुग्मं नवं सूक्ष्मं कृतं कार्पासतन्तुना ॥ २२।१०४ ॥<br>
प्लोतार्थन्तु समाहृत्य शुद्धपात्रे तु निक्षिपेत् ।<br>
विष्णुगायत्रिया स्थाप्य यक्षराजेशमध्यमे ॥ २२।१०५ ॥<br>
प्लोतपार्श्वेन्यसेत्तानि &ldquo;ब्रह्मजज्ञानऽमित्यपि ।<br>
जातिं हिङ्गुलिकं चैव अञ्जनं च मनश्शिलाम् ॥ २२।१०६ ॥<br>
गोरोचनं च गिरिकमिति धातून्त्समाहरेत् ।<br>
एतानि चूर्णयित्वातु शरावेषु पृथक् पृथक् ॥ २२।१०७ ॥<br>
प्रक्षिप्य &ldquo;जातवेऽदेति न्यसेत्तत्रैव पूर्ववत् ।<br>
एकादशानुकरणे कलशांश्चैव पूरयेत् ॥ २२।१०८ ॥<br>
अहतं च सुमाक्ष्मं च वस्त्रयुग्ममखण्डितम् ।<br>
वस्त्रं यज्ञोपवीतं च पवित्रं भूषणादिकम् ॥ २२।१०९ ॥<br>
एवमादीनि सङ्गृह्य सोमेशानान्तरे न्यसेत् ।<br>
विन्यस्य कलशांश्चैव तथा चूर्णान् पृथक् पृथक् ॥ २२।११० ॥<br>
वस्त्रैरावेष्ट्य तान्त्सर्वान् पुनःकूर्चानि निक्षिपेत् ।<br>
उत्कूर्चं वाप्यधःकूर्चं प्रागग्रं वोदगग्रकम् ॥ २२।१११ ॥<br>
विन्यस्य तेषु कूर्चानि शरावे रपिधाय च ।<br>
प्रणम्य देवदेवेशं द्रव्यार्चसमथारभेत् ॥ २२।११२ ॥<br>
ततश्चर्यापदान्तेषु जयाद्यप्सरसोर्ऽचयेत् ।<br>
जयां च विजयां विन्दान्नन्दकां पुष्टिकामपि ॥ २२।११३ ॥<br>
कुमुद्वतीमुत्पलकां विशोकां च समर्चयेत् ।<br>
प्रागादिवेद्याः परितः पङ्क्तौ पङ्क्तीशमर्चयेत् ॥ २२।११४ ॥<br>
विष्वक्सेनं ततः पश्चादिन्द्रादींश्च समर्चयेत् ।<br>
द्रव्यदेवार्चनम्<br>
मृद्देवता तु भूदेवी पर्वतेशस्तु पावकः ॥ २२।११५ ॥<br>
वायुर्वैधान्यदेवस्स्याद्गरुडा ओङ्कुरदेवता ।<br>
मङ्गलाधिपतिश्शक्रःपञ्चगव्याधिपश्शिवः ॥ २२।११६ ॥<br>
तथैव विश्वेदेवाश्च उपस्नानाधिदेवताः ।<br>
सामवेदो घृतेशस्स्यादुपस्नाने तु वत्सराः ॥ २२।११७ ॥<br>
ऋग्वेदो मधुदेवस्स्यादुपस्नाने तु वायवः ।<br>
यजुर्वेदो दधीशो ऽभूदुपस्ना कपर्दिनः ॥ २२।११८ ॥<br>
क्षीरे त्वधर्ववेदश्च उपस्नाने ऽश्विनौ तथा ।<br>
गन्धोदके षडृतवो मरुतस्तदनन्तरे ॥ २२।११९ ॥<br>
अक्षतोदे विश्वमूर्तिरुपस्नाने बृहस्पतिः ।<br>
सोमः फलोदकेशस्स्यादनन्तस्तदनन्तरे ॥ २२।१२० ॥<br>
कुशोदके च मुनय उपस्नाने तु तक्षकः ।<br>
विष्णूरत्नोदकेशस्स्याद्गन्धर्वास्तनदन्तरे ॥ २२।१२१ ॥<br>
मन्त्रोरत्नोदकेशस्स्यादुपस्नानेतु पुष्पजाः ।<br>
सर्वौषध्युदके भानुरुपस्नाने ऽप्सरोगणाः ॥ २२।१२२ ॥<br>
पुण्यपुष्पेषु धातारं चूर्णेष्वप्यनपायिनम् ।<br>
वरुणः<br>
कषायदेवस्स्यात्तीर्थे चैव जगद्भुवः ॥ २२।१२३ ॥<br>
वनौषधीशो रुद्रो ऽभूच्छिनीवाली हरिद्रके ।<br>
उपस्नानि तु राका स्यात्सर्वगन्धे शतक्रतुः ॥ २२।१२४ ॥<br>
ब्रह्माणं मूलगन्धेतु प्लोतवस्त्रे पुरन्दरम् ।<br>
धातुष्वपि च दुर्गां च तत्तद्द्रव्यधरं स्मरन् ॥ २२।१२५ ॥<br>
त्रयोदशोपचारैश्च मूर्तिमन्त्रैरथार्ऽचयेत् ।<br>
उपस्नानेषु चान्येषु वरुणं च तथार्ऽचयेत् ॥ २२।१२६ ॥<br>
आचार्य पूजयित्वातु वस्त्रैराभरणैस् तथा ।<br>
शिष्यं च पूजयेत्पश्चाद्यजमानस्स्वशक्तितः ॥ २२।१२७ ॥<br>
ततो गुरुःप्रसन्नात्मा देवेशं सम्प्रणम्य च ।<br>
अष्टोपचारैरभ्यर्च्य स्नपनावसरं ततः ॥ २२।१२८ ॥<br>
विज्ञाप्य हरये सम्यक् पश्चात्कार्यं समाचरेत् ।<br>
&ldquo;रक्षस्व त्वऽमिति प्रोच्य द्रव्यदेवं प्रणम्य च ॥ २२।१२९ ॥<br>
शिष्यस्तुनम्रकायस्सन्नाचार्याज्ञां प्रतीक्षते ।<br>
आज्ञापयेद्गुरुश्शिष्यं &ldquo;हरस्वेदऽमिति ब्रुवन् ॥ २२।१३० ॥<br>
तत्तद्द्रव्यं समादाय शिष्यस्तस्मै निवेदयेत् ।<br>
अद्भिःप्रोक्ष्य समादाय तद्द्रव्यं गुरुरत्वरः ॥ २२।१३१ ॥<br>
प्वणवं तु समुच्चार्य तत्र कार्यं समाचरेत् ।<br>
ललाटान्तं समुद्धृत्य देवदेवं प्रणम्य च ॥ २२।१३२ ॥<br>
तद्द्रव्येण सकृत्त्रिर्वा देवेशस्य प्रदक्षिणम् ।<br>
तद्द्रव्यनाम संयोज्य तन्मन्त्रान्ते तु कारयेत् ॥ २२।१३३ ॥<br>
&ldquo;अतो देवाऽदितिमन्त्रेण देवदेवं प्रणम्य च ।<br>
विष्णुं च पुरुषं सत्यमच्युतं चानिरुद्धकम् ॥ २२।१३४ ॥<br>
एवं मन्त्रं समुच्चार्य तत्र कार्यं समाचरेत् ।<br>
क्रियान्ते पात्रमादाय पूर्वस्थाने निवेशयेत् ॥ २२।१३५ ॥<br>
स्नपनप्रयोगः &ldquo;एकाक्षरेणऽ मन्त्रेण प्रोक्ष्यं गृह्य प्रदक्षिणम् ।<br>
कूर्चेनादाय संस्राव्य मूर्ध्निवै स्नापयेन्मृदा ॥ २२।१३६ ॥<br>
&ldquo;विश्वे निमग्नऽइत्युक्त्वापर्वतेन प्रदक्षिणम् ।<br>
धान्येन स्नापयेच्चैव &ldquo;प्राणप्रसूतिऽमुच्चरन् ॥ २२।१३७ ॥<br>
&ldquo;वितत्य बाणऽमित्युक्त्वा अङ्कुरैरेव चार्ऽचयेत् ।<br>
&ldquo;त्वं यऽज्ञेति च मन्त्रेण मङ्गलैश्च प्रदक्षिणम् ॥ २२।१३८ ॥<br>
&ldquo;वसोः पवित्रऽमित्युक्त्वा पञ्चगव्याभिषेचनम् ।<br>
&ldquo;वारीश्चतस्रऽइत्युक्त्वा सर्वोपस्नानमाचरेत् ॥ २२।१३९ ॥<br>
&ldquo;अग्न आयाहिऽ मन्त्रेण घृतेनैवाभिषे चयेत् ।<br>
&ldquo;अग्निमीलेति मन्त्रेण मधुनैवाभिषेचयेत् ॥ २२।१४० ॥<br>
दध्माभिषेचयेत्पश्चा&quot;दिषे त्वेऽति समुच्चरन् ।<br>
&ldquo;शन्नो देवीरऽभीत्युक्त्वा क्षीरेणैवाभिषेचयेत् ॥ २२।१४१ ॥<br>
&ldquo;अभि त्वा शूरऽइत्युक्त्वा स्नापयेद्गन्धवारिणा ।<br>
&ldquo;इमा ओषधयऽइत्युक्त्वा स्नापयेदक्षतोदकैः ॥ २२।१४२ ॥<br>
&ldquo;जपन् दऽत्वेति चोच्छार्य फलोदैश्चाभिषेचयेत् ।<br>
&ldquo;चत्वाऽरीति च मन्त्रेण कुशोदैश्चाभिषेचयेत् ॥ २२।१४३ ॥<br>
&ldquo;तत्पुरुषाऽयेति मन्त्रेण रत्नोदैश्चाभिषेचयेत् ।<br>
&ldquo;पूत स्तऽन्येति मन्त्रेण जप्योदैरभिषेचयेत् ॥ २२।१४४ ॥<br>
&ldquo;चत्वारि श्रुङ्गेत्युच्चार्य सर्यौषध्युदकैश्चरेत् ।<br>
&ldquo;धाता विधाऽतेत्युच्चार्य पुण्यपुष्पैरथार्चयेत् ॥ २२।१४५ ॥<br>
&ldquo;ऋचो यजूंषिऽ मन्त्रेण चूर्णेन स्नापयेद्गुरुः ।<br>
&ldquo;स एष देवऽ उच्चार्य उद्वर्तेत कषायकैः ॥ २२।१४६ ॥<br>
&ldquo;स सर्ववेत्ताऽमन्त्रेण तीर्थोदेश्चाभिषेचयेत् ।<br>
&ldquo;सामैश्च साङ्गऽमित्युक्त्वा मार्जयेच्च वनौषधीः ॥ २२।१४७ ॥<br>
हारिद्रचूर्णैस्संस्नाप्य &ldquo;अतो देवाऽ इति ब्रुवन् ।<br>
&ldquo;त्वं स्त्रीपुमाऽनित्युच्चार्य लेपयेत्सर्वगन्धकैः ॥ २२।१४८ ॥<br>
स्नापयेदुष्णतोयेन &ldquo;आपो हिऽष्ठेति चोच्चरन् ।<br>
नित्यस्नानोक्तमार्गेण शुद्धोदैरभिषेचयेत् ॥ २२।१४९ ॥<br>
तत्तद्द्रव्याभिषेकान्ते स्नानवस्त्रं विसृज्य च ।<br>
धौतं समर्पयेच्चैव पूजयेदष्टविग्रहैः ॥ २२।१५० ॥<br>
&ldquo;मित्रस्सुवर्णऽइत्युक्त्वा प्लोतेन परिमृज्य च ।<br>
वस्त्राद्यैस्समलङ्कृत्य पूर्वोक्तेनैव कारयेत् ॥ २२।१५१ ॥<br>
&ldquo;त्वं भूर्भुवस्त्वंऽमन्त्रेण मूलगन्धेन मार्जयेत् ।<br>
&ldquo;बुद्धिमताऽमित्युच्चार्य चालङ्कुर्याच्च धातुभिः ॥ २२।१५२ ॥<br>
पाद्यमाचमनं दद्यादालयस्य प्रदक्षिणम् ।<br>
स्वस्तिसूक्तादिसूक्तं च जप्त्वाचैवाथ कारयेत् ॥ २२।१५३ ॥<br>
अर्चास्थाने तु संस्थाप्य पूजयित्वोक्तमार्गतः ।<br>
महाहाविः प्रभूतं वा यथाशक्ति निवेदयेत् ॥ २२।१५४ ॥<br>
निष्काधिकं सुवर्णं च सवत्सामपि गां तथा ।<br>
गुरवे दक्षिणां दद्यात्स्नापकानां तथैव च ॥ २२।१५५ ॥<br>
तत्रान्यकर्मकर्तॄणां यथाशक्त्याच दक्षिणाम् ।<br>
दद्यात्कर्मफलं प्राप्य यजमानो ऽथ भक्तिमान् ॥ २२।१५६ ॥<br>
स्नपनायत्तमुद्दिष्टधान्यद्रव्याम्बराणि च ।<br>
पात्राणि च तथान्यानि स्नपनान्ते धृतानि च ॥ २२।१५७ ॥<br>
निवेदयित्वा गुरवे प्रणमेच्च मुहुर्मुहुः ।<br>
ध्रुवार्चना यदि स्यात्तु प्रमुखे स्नपनं चरेत् ॥ २२।१५८ ॥<br>
वितानस्तम्भवेष्टादिपूर्ववत्कारयेत्ततः ।<br>
पञ्चहस्ताभेदेषु पङ्क्तिं कुर्याद्विधानतः ॥ २२।१५९ ॥<br>
मध्ये कुभं च स्न्यस्य अर्चयित्वा च पूर्ववत् ।<br>
ध्रुवपीठस्य परितः कूर्चयुक्तं चतुर्दिशम् ॥ २२।१६० ॥<br>
जयादीरर्चयित्वातु मृदादीन् पूर्ववत्क्रमात् ।<br>
तत्पात्रं सम्प्रगृह्यैव पाणिभ्यां क्षालनं चरेत् ॥ २२।१६१ ॥<br>
अथ वा पात्रमादाय पूरयित्वातु सन्न्यसेत् ।<br>
द्रव्यं प्रति विशेषेण पूरयित्वार्ऽचयेत्क्रमात् ॥ २२।१६२ ॥<br>
पाद्यं चाचमनं पुष्पं गन्धं धूपं तथैव च ।<br>
दीपमर्घ्यं तथाचाममर्चयित्वाष्टविग्रहैः ॥ २२।१६३ ॥<br>
देवदेवं नमस्कृत्य प्रदक्षिणमथाचरेत् ।<br>
देवस्य पुरतस्तिष्ठेद्द्रव्यमादाय पाणिना ॥ २२।१६४ ॥<br>
गौशृङ्गाग्रं समुद्धृत्य पूर्वोक्तविधिना क्रमात् ।<br>
पुनः प्रदक्षिणं कृत्वा पूर्वस्थाने तु विन्यसेत् ॥ २२।१६५ ॥<br>
ध्रुवेणाभ्यस्तरे चैव बिम्बैरन्यैस्सहैवतु ।<br>
पूर्वमुक्तं ध्रुवार्चा चेत्स्नपनं सम्यगाचरेत् ॥ २२।१६६ ॥<br>
यथोक्तेनैव मार्गेण यथाविधि समर्चयेत् चत्वारिंशत् ॥ २२।१६७ ॥<br>
गव्यं श्रुतं दधि मधु क्षीरे स्याद्रत्न तोयकम् ॥ २२।१६८ ॥<br>
जप्यं द्वादशैतान् समाहृत्य ॥ २२।१६९ ॥<br>
न्तु उपस्नानमेकं हारिद्र मध्यमोत्तमम् ॥ २२।१७० ॥<br>
उपस्नानवि माधमं चैव स्नपनं तु विधीयते ॥ २२।१७१ ॥<br>
स्तथा कुर्यात्कलशैस्तु चतुर्दशैः ॥ २२।१७२ ॥<br>
मध्यमे मध्यमं चैव मध्यमाधम विधीयते ॥ २२।१७३ ॥<br>
सप्तभिः कलशैः मध्यमं तेषां षड्भिः कल ॥ २२।१७४ ॥<br>
धममुच्यते चतुर्दशैः ॥ २२।१७५ ॥<br>
गव्यं घृतं क्षीरमक्ष पस्नानं तथैव च ॥ २२।१७६ ॥<br>
एतै दशैतान् कलस्याचेत्क्र? त ॥ २२।१७७ ॥<br>
पूर्वोक्तेनैव कलशस्यचेत् ॥ २२।१७८ ॥<br>
दिक्षष्ट गव्यैस्तु ऐन्द्रे घृतमि ॥ २२।१७९ ॥<br>
म्येगन्धोदकं तथा पयो त्यां वारुण्यामक्षतोदकम् ॥ २२।१८० ॥<br>
सौम्ये जप्योदकं क्रमात् व्यस्तुसप्तभिः कलशैः ॥ २२।१८१ ॥<br>
चत्रिषट्योणस्थलं सप्तभिः कलशोक्तवत् ॥ २२।१८२ ॥<br>
नवकोष्ठन्तु तत्र वै म भश्च कुशाम्भसा ॥ २२।१८३ ॥<br>
जप्या विन्यसेत् एवमेवं येत् ॥ २२।१८४ ॥<br>
दक्षिणायनकालेतु उत्तरायणकालेतु पश्चात् ॥ २२।१८५ ॥<br>
ये तु सम्प्राप्ते तत्सूर्येन्दूपरागेषु स्नपनं देवदेवस्य कृत्वा त ॥ २२।१८६ ॥</p>
<p>इति श्रीवैखानसे भगवच्छास्त्रे भृगुप्रोक्तायां संहितायां प्रकीर्णाधिकारे द्वाविंशो ऽध्यायः।</p>
<hr>
<p>अथत्रयोविंशो ऽध्यायः।</p>
<p>अथत्रयोविंशो ऽध्यायः।<br>
उत्सवचक्रम्<br>
अतःपरं प्रवक्ष्यामि पूर्वोद्दिष्टं सुदर्शनम् ।<br>
सुदर्शनस्य चोद्दिष्टं प्रमाणं च विशेषुः ॥ २३।१ ॥<br>
महाबेरस्य मानेन नवाङ्गुलमिति स्मृतम् ।<br>
तस्य वृत्तं समुद्दिष्टमराश्चैव तु त्षङ्गुलम् ॥ २३।२ ॥<br>
वृत्तं पट्टस्य विस्तारमेकाङ्गुलमुदाहृतम् ।<br>
तन्मध्ये चारकूटं स्यादेकाङ्गुलमुदाहृतम् ॥ २३।३ ॥<br>
अरा द्वादश उद्दिष्टा एतच्चक्रस्य वै तथा ।<br>
अधमं मार्गमालोक्य प्रोक्तमेतत्प्रमाणकम् ॥ २३।४ ॥<br>
तत्र मध्यं प्रमाणन्तु वक्ष्यामि श्रुणुतादरात् ।<br>
महाबेरस्य हस्तेन द्वादशाङ्गुलमुच्यते ॥ २३।५ ॥<br>
तद्वृत्तं तस्य हस्तेन द्वादशाङ्गुलमुच्यते ।<br>
वृत्तं तस्य समुद्दिष्टमारकूटं द्वियङ्गुलम् ॥ २३।६ ॥<br>
वृत्तपट्टस्य विस्तारमेकाङ्गुलमुदाहृतम् ।<br>
अष्टौ च चतुरङ्गुल्या? दुद्दिष्टाश्च समासतः ॥ २३।७ ॥<br>
अराष्षोडश उद्दिष्टाश्चक्रस्यैव तु मध्यमे ।<br>
कूर्मं वाप्यथ सिंहं वा पद्मं वाप्यथ कालयेत् ॥ २३।८ ॥<br>
अधस्ताद्योगदण्डं च एकाङ्गुलमुदाहृतम् ।<br>
उभयोः पादयोश्चैव सिंहेनैव तु कारयेत् ॥ २३।९ ॥<br>
आयसेनैव वा कुर्याद्दारुणा वा तथैव च ।<br>
सर्वत्र सुन्दरं कुर्यात्सजानन? विधीयते ॥ २३।१० ॥<br>
एतल्लक्षणमुद्गिष्टं चक्रस्यैव प्रमाणतः ।<br>
मधूच्छिष्टेन विधिना कुर्याद्वै तत्र तत्र तु ॥ २३।११ ॥<br>
विदध्याद्देव देवस्य हेति प्रवरमुत्तमम् ।<br>
प्रमाणं च तु सर्वत्र तत्त्रिभागं विशेषतः ॥ २३।१२ ॥<br>
स्थापनां मूर्तिमन्त्रं च चक्रस्य श्रुणुतर्षयः ।<br>
अथातस्सम्प्रवक्ष्यामि वैष्णवं चक्रमुत्तमम् ॥ २३।१३ ॥<br>
त्रिविधं चक्रमुद्दिष्टं ब्रह्मणा परमेषिना ।<br>
कालचक्रं वीरचक्रं सहस्रविकचं क्रमात् ॥ २३।१४ ॥<br>
करोद्धृतं वीरचक्रं देवस्य मुखमानतः ।<br>
सर्वाजिनां समूहन्त बजं खत्रयमन्ततः? ॥ २३।१५ ॥<br>
देवस्य मुखमानं स्याद्द्वादशाष्टारचिह्नितम् ।<br>
ज्वालापञ्चकसंयुक्तं कराग्रे दक्षिणे चरेत् ॥ २३।१६ ॥<br>
मयं महीमयं दिव्यमष्टारं द्वादशारकम् ।<br>
एभिर्मन्त्रैस्समभ्यर्च्य रक्षार्थं मोक्षशान्तये ॥ २३।१७ ॥<br>
कालचक्रं प्रवक्ष्यामि औत्सवं सर्वशान्तिदम् ।<br>
ध्रुवबेरमुखायामं द्विगुणायामविस्तृतम् ॥ २३।१८ ॥<br>
वृत्तं च षड्गुणं प्रोक्तं क्षतान्तं तत्सुवृत्तकम् ।<br>
वृत्तस्य पट्टविस्तारं त्रियङ्गुलमिति स्मृतम् ॥ २३।१९ ॥<br>
षडङ्गुलसमायाममारकूटं तु त्षङ्गुलम् ।<br>
यवा कारकरा ज्ञेया उभयत्र प्रवेशता ॥ २३।२० ॥<br>
अरकूटे ऽथ सिंहं वा मकरं वाथ पद्मकम् ।<br>
ज्वालात्रिकं वा कर्तव्यं ज्वालापञ्जकमेव वा ॥ २३।२१ ॥<br>
शताष्टारं निंशतिं वा उत्तमे सम्यगाचरेत् ।<br>
चतुष्पञ्चद्विपञ्चाशन्मध्यमे समुदाहृतम् ॥ २३।२२ ॥<br>
द्वात्रिंशद्वा चतुर्विंशदधमे सम्प्रयोजयेत् ।<br>
एवं स्यात्कालचक्रन्तु उत्सवार्थं प्रकल्पयेत् ॥ २३।२३ ॥<br>
चक्राधस्तात्तथा नालं द्वादशाङ्गुलमाचरेत् ।<br>
चक्रद्विगुणदण्डन्तु खदिरं चासनं भवेत् ॥ २३।२४ ॥<br>
याज्ञिकैरथ वा वृक्षैः कारयेदत्र शासनम् ।<br>
षडङ्गुलायतविस्तारां फलकां सम्प्रकल्पयेत् ॥ २३।२५ ॥<br>
वृत्तं वा चतुरश्रं वा लम्बदामसमायुतम् ।<br>
त्रियङ्गुलसमुत्सेधं सन्धयेत्तरिकोपरि ॥ २३।२६ ॥<br>
तदधस्तात्तु ताटिं च कुम्भलम्बकसंयुतम् ।<br>
अष्टाङ्गुलसमुत्सेथं कारयेदिति शासनम् ॥ २३।२७ ॥<br>
अन्तस्सुषिरसं कृत्वा?दण्डाग्रे चाध एव वा ।<br>
कूरदण्डेन संयोज्य फलकोफलपद्मकम् ॥ २३।२८ ॥<br>
लता प्रस्थतरं वापि कारयेदिति शासनम् ।<br>
पद्मं तु त्षङ्गुनायामं विस्तारमधिकाङ्गुलम् ॥ २३।२९ ॥<br>
पालिकोपरि सिंहौ द्वावुभयोः पार्श्वयोश्चरेत् ।<br>
चक्रं संवहमानौ तौ यावत्तत्र च कालयेत् ॥ २३।३० ॥<br>
तयोर्मानं समुद्दिष्टं पञ्चाङ्गुलमिति स्मृतम् ।<br>
दण्डमध्येन कुर्यात्तद्दण्डमूले षडङ्गुलम् ॥ २३।३१ ॥<br>
पीठं षडङ्गुलोत्सेधं चतुरङ्गुलमेव वा ।<br>
वृत्तं वा चतुरश्रं वा सरोजदलकर्णयुक् ॥ २३।३२ ॥<br>
षाढशाङ्गुलमायामं विस्तारं सम्प्रकीर्तितम् ।<br>
कर्णिकामध्यमे नालमष्टाङ्गुल समायुतम् ॥ २३।३३ ॥<br>
नालदण्डेन संयोज्य बन्धयेदष्टबन्धनैः ।<br>
हारवत्सुदृढं कुर्यादवक्रमृजुसंयुतम् ॥ २३।३४ ॥<br>
एवं कृत्वा यथामार्गं स्थापनं सम्यगाचरेत् ।<br>
सहस्रविकचं चक्रं पुरुषाकारमाचरेत् ॥ २३।३५ ॥<br>
रक्ताभं नीलवर्णं च नवतालेन मानतः ।<br>
द्विभुजं मुकुटोद्बन्धं चक्रचूलिनमाचरेत् ॥ २३।३६ ॥<br>
सुदर्शनं तथा चक्रं सहस्रविकचं तथा ।<br>
अनपायिनमित्येवं मूर्तिमन्त्रैस्समर्चयेत् ॥ २३।३७ ॥<br>
शतधारं कालचक्रं सर्वासुरविमर्दनम् ।<br>
सर्वविघ्नहरं चेति कालचक्रं समर्चयेत् ॥ २३।३८ ॥<br>
कालचक्रं प्रवक्ष्यामि सर्वासुरविनाशनम् ।<br>
षट्ट्रिंशदङ्गुलं वापि षट् पञ्चाशच्छताष्टकम् ॥ २३।३९ ॥<br>
विस्तारायामतोमानमुत्तमाधममध्यमम् ।<br>
मानाङ्गुलेन तद्ग्राह्यं तक्षकं वर्तुलं भवेत् ॥ २३।४० ॥<br>
सहस्रारा अष्टशतं त्रिशतं षष्टिमेव वा ।<br>
अराःक्रमेण संयुक्ता उत्तमाधममध्यमाः ॥ २३।४१ ॥<br>
चतुर्विंशत्तथा ज्वालाष्षोडश द्वादशाथ वा ।<br>
दशसप्ताङ्गुलं पञ्च वृत्तं पट्टस्य संयुतम् ॥ २३।४२ ॥<br>
चक्रप्रभेहकं भागं पीठं पद्मकमाचरेत् ।<br>
दण्डादीनि विना तस्य पद्मं पीठस्ययोजयेत् ॥ २३।४३ ॥<br>
एतदुक्तं महच्चक्रं सर्वारिष्टविनाशनम् ।<br>
चक्रस्य स्थापनं मार्गं प्रवक्ष्यामि तपोधनाः ॥ २३।४४ ॥<br>
अङ्कुरानर्पयित्वातु कारयेदक्षिमोचनम् ।<br>
तथाधिवासनं कृत्वा गव्यानामधिवासनम् ॥ २३।४५ ॥<br>
यागशालां तथा कृत्वा भूषयेत्तोरणान्वितम् ।<br>
शय्यावेदिं च तन्मध्ये चाध्यर्धायामविस्तृतम् ॥ २३।४६ ॥<br>
तत्तुर्यांशोदयां वेदिं कृत्वा तां चतुरश्रकम् ।<br>
प्राच्यामाहवनीयं च कुण्डमौपासनाग्निवत् ॥ २३।४७ ॥<br>
प्राच्यां तु स्नानवेदिं च कृत्वाचैव विचक्षणः ।<br>
अथाधिवासितं चक्रमादायेवाभिषिच्य च ॥ २३।४८ ॥<br>
अग्निं संसाध्य पूर्वोक्तं कुम्भं संसाथयेत्पुनः ।<br>
चक्रस्याभिमुखे कुम्भं धान्यपीठोपरिक्रमात् ॥ २३।४९ ॥<br>
सन्न्यस्य तु गुरुर्धीमान् यदितं भावयेत्तथा ।<br>
ग्रामं प्रदक्षिणं कृत्वा शालायां स्थापयेत्तथा ॥ २३।५० ॥<br>
हृत्पद्ममध्ये चक्रेशं द्विभुजं प्राञ्जलीकृतम् ।<br>
रक्ताभं कृतवस्त्राभं ध्यात्वासम्यक् प्रपूर्य च ॥ २३।५१ ॥<br>
तस्मात्कुम्भे समावाह्य पूर्वोक्तमभिपूज्य च ।<br>
वेद्यां संस्नाप्य तच्चक्रं कलशैस्नापयेत्तदा ॥ २३।५२ ॥<br>
समल कृत्य वक्त्राद्यैर्धान्यपीठोपरिक्रमात् ।<br>
सन्न्यस्य कुम्भं संयुक्तं बद्ध्वा प्रतिसरं ततः ॥ २३।५३ ॥<br>
शाययित्वा तथा चक्रं हौत्रं सम्यक् प्रशंस्य च ।<br>
चक्राङ्गान्यायधाङ्गानि मूर्तिमन्त्रान् प्रचक्षते ॥ २३।५४ ॥<br>
पश्चादग्निं परिस्तीर्य वैष्णवैर्मन्त्र संयुतैः ।<br>
&ldquo;भूमाननो ऽग्रे वन्द्यानऽहुत्वा गायत्रिसंयुतम् ॥ २३।५५ ॥<br>
शतमष्टोत्तरं हुत्वा रात्रिशेषं व्यपोह्य च ।<br>
स्नात्वा प्रभाते पूर्वोक्तं चक्रमादाय पूर्ववत् ॥ २३।५६ ॥<br>
ग्रामं प्रदक्षिणं कृत्वा कुम्भेनासादयेत्तथा ।<br>
मण्डपे दक्षिणे पार्श्वे कृतपीठे विशेषतः ॥ २३।५७ ॥<br>
रत्नं निक्षिप्य पूर्वोक्तमन्त्रेण स्थापयेत्तदा ।<br>
चक्रमन्त्रौ सुसन्न्यस्य बीजान् सन्न्यस्य पूर्ववत् ॥ २३।५८ ॥<br>
कुम्भाच्छक्तिं तथावाह्य पूजयेदासनादिभिः ।<br>
पायसाद्यैर्नि वैद्याथ गुरुं सम्यक् प्रपूजयेत् ॥ २३।५९ ॥</p>
<p>इति श्रीवैखानसे<br>
भगवच्छास्त्रे भृसुप्रोक्तायां संहितायां<br>
प्रकीर्णाधिकारे त्रयोविंशो ऽध्यायः।</p>
<hr>
<p>अथ चतुर्विंशो ऽध्यायः।<br>
उत्सवः<br>
अतःपरं प्रवक्ष्यामि देवेशस्योत्सवक्रमम् ।<br>
वर्षदं सर्वलोकस्य शान्तिदं सर्वपुष्टिदम् ॥ २४।१ ॥<br>
राज्ञां विजयदानाय शत्रूणां नाशहेतवे ।<br>
व्याधिदुर्भिक्षशा न्त्यर्थमुत्सवं कारयेद्बुधः ॥ २४।२ ॥<br>
कालश्रद्धानिमित्तार्था(ख्या)उत्सवास्त्रिविधास्स्मृताः ।<br>
मासेतु यस्मिन् कस्मिंश्छित्प्रतिसंवत्सरं चरेत् ॥ २४।३ ॥<br>
एकस्मिन् समयेचैव स तु कालोत्सवो भवेत् ।<br>
इष्टमासे दिने चेष्टे श्रद्धया क्रियते तु यः ॥ २४।४ ॥<br>
स तु श्रद्धोत्सवोज्ञेय स्तस्मात्कालोत्सवो गुरुः ।<br>
भयप्रदनिमित्तेषु तथानावृष्टिकादिषु ॥ २४।५ ॥<br>
क्रियते तत्र शान्त्यर्थं स निमित्तोत्सवस्स्मृतः ।<br>
प्रतिष्ठादिवसे तीर्थं प्रति संवत्करं चरेत्, ॥ २४।६ ॥<br>
कालोत्सव इतिज्ञेयश्शान्त्यर्थं सप्रकीर्तितः ।<br>
राजराष्ट्राभिवृद्ध्यर्थं राज्ञां चैवाभिवृद्धये ॥ २४।७ ॥<br>
अत्मनश्चैव पुत्राणां कुर्यादुक्तेषु मङ्गलम् ।<br>
राज्ञो जन्मदिने चैव यस्स श्रद्धोत्सवो भवेत् ॥ २४।८ ॥<br>
अद्भुताद्युद्भवेशान्तिस्सतु नैमित्तिकोत्सवः ।<br>
ग्रामादौ चोत्सवस्स्याच्चेत्क्रमेणैवं तु कारयेत् ॥ २४।९ ॥<br>
सर्वदुःखार्तिशान्त्यर्थमादौ काल्युत्सवं चरेत् ।<br>
अन्वेषां क्रूरदेवानां शिष्टभूतगणस्य च ॥ २४।१० ॥<br>
शान्त्यर्थं कारयेत्पश्छास्त्रोक्तं शङ्करोत्सवम् ।<br>
विशस्त्रिगणसान्त्यर्थं सौम्यमार्गेण वास्तुषु ॥ २४।११ ॥<br>
चक्रसेनेश संयुक्तं कुर्याद्दुर्गोत्सवं पुनः ।<br>
सर्वेषामपि देवानां मुनीनामपि सर्वशः ॥ २४।१२ ॥<br>
पितॄणां च ग्रहाणां च तत्पत्नीनां च सर्वशः ।<br>
द्विजानामपि शान्त्यर्थं लोकानामपि सर्वशः ॥ २४।१३ ॥<br>
पुष्ट्यर्थं कारयेत्पश्चाद्देवेशस्योत्सवं क्रमात् ।<br>
अन्यधा चेद्विनाशस्स्यात्सर्वेषां च न संशयः ॥ २४।१४ ॥<br>
तस्मात्परिहरेद्विद्वान् ग्रामादौतं विशेषतः ।<br>
विषुवायनभूपर्क्षप्रतिष्ठाकर्तृभेषु च ॥ २४।१५ ॥<br>
ग्रहणेमासनक्षत्रे विष्णुपञ्चदिनेषु च ।<br>
उत्सवस्यान्तदिवसे तेषु तीर्थं प्रकल्पयेत् ॥ २४।१६ ॥<br>
एतेष्वेकं परिग्राह्यं यजमानस्य चेच्छया ।<br>
विषुवे चायने चैव ग्रहणे सोमसूर्ययोः ॥ २४।१७ ॥<br>
तत्तत्काले प्रकुर्वीत तीर्थस्नारन्तु नान्यधा ।<br>
अन्यर्क्षेष्वथ पूर्वाह्णेमध्याह्ने वा गुणान्विते ॥ २४।१८ ॥<br>
एकस्मिन्नेव मासेतु यदि तीर्थदिनद्वयम् ।<br>
तयोरन्त्यदिने तीर्थमिति पूर्वजदर्शनम् ॥ २४।१९ ॥<br>
तदेव यदि सूर्यस्य विद्धं चेत्सङ्क्रमादिभिः ।<br>
वर्जनीयं तथा पूर्वं प्रशस्तमभिधीयते ॥ २४।२० ॥<br>
वारद्वयानुषक्ते चेत् तिथौ स्यात्तुपरे तथा ।<br>
अधिमासः परित्याज्यः कालोत्सवविधौहरेः ॥ २४।२१ ॥<br>
अर्कवारर्क्ष संयोगस्सर्वदा सम्प्रशस्यते ।<br>
श्रवणद्वादशीयोगस्सर्वकर्मफलप्रदः ॥ २४।२२ ॥<br>
योगाश्च सुप्रशस्तास्स्युस्सिद्धामृतवराह्वयाः ।<br>
तिथिद्वयानुषक्तं चे ऽन्नक्षत्रं स्यात्परे ऽहनि ॥ २४।२३ ॥<br>
परस्मिन् दिवसे स्याच्चेद्यावच्च दशनाडिकाः ।<br>
हीनं चेत् पूर्वदिवसे सङ्कल्प्यावभृथं चरेत् ॥ २४।२४ ॥<br>
उत्तमं तु त्रिसप्ताहं मध्यमं स्याच्चतुर्दश ।<br>
नवाहं वाथसप्ताहम् अधमं परिचक्षते ॥ २४।२५ ॥<br>
त्रिगुणान्युत्सवाहानि कृत्वादौ घोषणं चरेत् ।<br>
मध्यमे द्विगुणादौ स्यादुत्सवादि दिने ऽधमे ॥ २४।२६ ॥<br>
अथवावभृथात्पूर्वमेकविंशतिके दिने ।<br>
ध्वजस्यारोहणं कृत्वा सर्वमुत्सवमाचरेत् ॥ २४।२७ ॥<br>
राहुदर्शनसङ्क्रान्त्योः स्नानं श्रेष्ठं निशास्वपि ।<br>
क्रियां समाप्य मध्याह्ने रात्रौचेत्सकलं बुधः ॥ २४।२८ ॥<br>
तावत्कालं विनोदेव नीत्वा तत्तीर्थमाचरेत् ।<br>
पक्षन्त्रयोदशाहं वा दिनान्येकादश क्रमात् ॥ २४।२९ ॥<br>
नवाहं वाथ सप्ताहं पञ्चाहमथ वा पुनः ।<br>
त्रिदिनं द्विदिनं चैव कुर्यादेकाहमेव वा ॥ २४।३० ॥<br>
न ध्वजारोहणं कुर्यात्त्षहादौतु विशेषतः ।<br>
उत्सवस्य दिनादौतु घोषये द्विधिपूर्वकम् ॥ २४।३१ ॥<br>
घोषणादिवसात्पूर्यं कालयेदङ्कुरार्ऽपणम् ।<br>
ध्वजदण्डं ततोवक्ष्ये विप्रादीनां यथाक्रमम् ॥ २४।३२ ॥<br>
वेणुं च जातिवृक्षं च चम्पकं क्रमुकं तथा ।<br>
ध्वजदण्डार्थमाहृत्य सर्वेषां क्रमुकं तु वा ॥ २४।३३ ॥<br>
अन्यैर्वाशुभवृक्षैर्वाकारयेदिति के च न ।<br>
चतुर्विंशाङ्गुलं नाहं ध्वजदण्डमथोत्तमम् ॥ २४।३४ ॥<br>
तस्मात्तु द्व्यङ्गुलं हीनं ध्वजदण्डन्तु मध्यमम् ।<br>
विंशत्यङ्गुलनाहे तदधमं दण्डमुच्यते ॥ २४।३५ ॥<br>
यथालाभपरीणाहमवक्रं परिगृह्य च ।<br>
ध्वजदण्डमृजुं कुर्वाद्विमानसमयायतम् ॥ २४।३६ ॥<br>
विमानस्याधिकं कुर्यात् पादहीन मथार्ऽधकम् ।<br>
अध्यर्थं वाधिपादं वा मूलादग्रं क्रमात्कृशम् ॥ २४।३७ ॥<br>
वेणुकं यदि सङ्ग्राह्यं भूतवेदाङ्गुलायतम् ।<br>
षडङ्गुलपरीणाहं वेणुदण्डं सुसंस्थितम् ॥ २४।३८ ॥<br>
तन्मध्ये द्वियमं हित्वा तन्मध्ये वलयं दृढम् ।<br>
तालद्वयमथायामं यममात्रन्तु विस्तृतम् ॥ २४।३९ ॥<br>
उत्सेधं भागमुद्दिष्टं दारुभिर्याज्ञिकैस्तुवा ।<br>
तच्चतुर्थांशकं कृत्वा मूले ऽग्रेद्व्यंशकन्त्यजेत् ॥ २४।४० ॥<br>
मध्ये द्व्यंशं तु कर्तव्यं सुषिरद्वयसंयुतम् ।<br>
शकलानि त्रीणियोज्य मूलमध्याग्रतःक्रमात् ॥ २४।४१ ॥<br>
प्रक्षाल्यमूलमन्त्रेण तन्मन्त्रैःप्रोक्षणं चरेत् ।<br>
दशदर्भयुतं कूर्चमग्रेचैव तु योजयेत् ॥ २४।४२ ॥<br>
दर्भमालान्तरावेष्ट्य दण्डोचाश्वद्थपत्रयुक् ।<br>
मध्याङ्गुलिपरीणाहं दण्डद्विगुणमायतम् ॥ २४।४३ ॥<br>
दण्डाग्रे तत्र संयोज्य रज्जुं तत्रैव बन्धयेत् ।<br>
संव्यपोह्य चतुस्तालं पृष्ठे यूधाधिपस्यतु ॥ २४।४४ ॥<br>
खानयित्वा ध्वजस्थानं त्रितालं गाढयेव च ।<br>
मेदिनीं तु समभ्यर्च्य रत्नं बीजानि च क्षिपेत् ॥ २४।४५ ॥<br>
स्थापयित्वा ध्वजं तत्र ध्वजमन्त्रेण मन्त्रवित् ।<br>
देवदेवं समीक्ष्यैव यष्टिं तत्प्र मुखे न्यसेत् ॥ २४।४६ ॥<br>
ध्वजदण्डमृजुं कुर्याद्दृढं तत्रैव कारयेत् ।<br>
मूलं त्रितालमुत्सेधं तदध्यर्धन्तु विस्तृतम् ॥ २४।४७ ॥<br>
तदूर्ध्वे रत्निमात्रन्तु साष्टपत्रं सकर्णिकम् ।<br>
शुद्धकार्पासवस्त्रन्तु समाहृत्य नवं दृढम् ॥ २४।४८ ॥<br>
उत्तमं षोडशं हस्तं मध्यमं तिथिहस्तकम् ।<br>
अधमं चतुर्दशं हस्तं त्रिविधं वस्त्रमुच्यते ॥ २४।४९ ॥<br>
पञ्चतालं चतुस्तालं त्रितालं विस्तृतं क्रमात् ।<br>
अग्रं पादं विदित्वा तु मुखं पृष्ठं तथैव च ॥ २४।५० ॥<br>
चतुर्भागं पटं कुर्यादेकभागं शिरो भवेत् ।<br>
वीशस्थानं द्विभागं तु पुच्छमेकांशमुच्यते ॥ २४।५१ ॥<br>
मध्यमस्याग्रमूलं च यष्टिं सम्यक् प्रयोजयेत् ।<br>
तन्मध्ये तु लिखेद्वीशं पञ्चवर्णैरलङ्कृतम् ॥ २४।५२ ॥<br>
ध्रुवबेरस्य कण्ठास्त मुत्तमे चोत्तमं भवेत् ।<br>
अधमे ऽन्त्यन्तु नाभ्यन्तं तयोर्मध्येष्टधा भवेत् ॥ २४।५३ ॥<br>
एकै मगथमान्तं च नवधा मानमुच्यते ।<br>
ध्वजदण्डस्य वीशस्य षट् शुभानि निरीक्षयेत् ॥ २४।५४ ॥<br>
यजमानानुकूले च नक्षत्रे च विशेषतः ।<br>
नवार्धतालमानं वा नवतालमथापि वा ॥ २४।५५ ॥<br>
अतिभङ्गं नतं चैव भङ्गत्रयसमन्वितम् ।<br>
वामपादे समाकुञ्च्य दक्षिणं सम्प्रसार्य च ॥ २४।५६ ॥<br>
किञ्चित्सङ्कुचितं पीठात्पर्ष्णीपार्श्वं समुद्धृतम् ।<br>
पक्षद्वयसमायुक्तं करण्डमुकुटान्वितम् ॥ २४।५७ ॥<br>
श्यामं श्वेतं तथा कृष्णं रक्तं पीतं तथैव तु ।<br>
एतैस्तु पञ्चभिर्वर्णैरनुरूपैस्तु शोभनैः ॥ २४।५८ ॥<br>
गरुडं प्राञ्जलिं कुर्यात्किञ्चित्कं प्रेक्षयेद्बुधः ।<br>
भूषणैर् अष्टनागैश्च वामहस्ते त्वनन्तकः ॥ २४।५९ ॥<br>
वासुकिर्यज्ञ सूत्रन्तु कटीसूत्रन्तु तक्षकम् ।<br>
हारं कर्कोटकं चैव पद्मं दक्षिणकर्णके ॥ २४।६० ॥<br>
महापद्मं वामकर्णे शङ्ख च शिरसि क्रमात् ।<br>
गुलिकं दक्षिणे हस्ते क्रमात्सर्वविभूषणम् ॥ २४।६१ ॥<br>
मूर्ध्नश्चोपरि कर्तव्यं श्वेतछत्रं तु सुन्दरम् ।<br>
पार्श्वयोरुभयोश्चापि चामरद्वय संयुतम् ॥ २४।६२ ॥<br>
पादपार्श्वद्वयेचैव दीपद्वय समन्वितम् ।<br>
पूर्णकुम्भं तयोर्मध्ये लिखित्वा तु विशेषतः, ॥ २४।६३ ॥<br>
तस्याधस्शङ्खचक्रे च समालिख्य विशेषतः ।<br>
मुक्तादामाद्यलङ्कृत्य पार्श्वयोः कदलीकृतम् ॥ २४।६४ ॥<br>
पूर्वस्मिन्नेव दिवसे कृत्वा नयनमोक्षणम् ।<br>
देवालयस्याभिमुखे प्रपायां मण्डपे-थ वा ॥ २४।६५ ॥<br>
पञ्चवर्णैरलङ्कृत्य वितानस्तम्भवेष्टनैः ।<br>
शालिराशिं च कृत्वैव तत्पटन्तु सुसन्न्यसेत् ॥ २४।६६ ॥<br>
वास्तुहोमं ततःकृत्वा पर्यग्नीकरणं चरेत् ।<br>
पुण्याहं वाचयित्वैव प्रोक्षयेत्पञ्चगव्यकैः ॥ २४।६७ ॥<br>
ऐशान्यामग्निकुण्डे तु चौवासन विधानतः ।<br>
आघारं विधिवद्धुत्वा वैष्णवं च सुहूयते ॥ २४।६८ ॥<br>
हैमपात्रस्थवर्णेन हैमतूल्या विशेषतः ।<br>
तन्मन्त्रं च समुच्चार्य नयनोन्मिलनं चरेत् ॥ २४।६९ ॥<br>
अङ्गहोमं ततःकृत्वा दर्शनीयैश्च दर्शयेत् ।<br>
विष्णुसूक्तं च हुत्वातु तथा पुरुषसूक्तकैः ॥ २४।७० ॥<br>
व्याहृत्यन्न्तं च हुत्वातु ततः कुम्भं प्रगृह्यच ।<br>
तन्तुना परिवेष्टै व कूर्चयुक्तं सहाक्षतम् ॥ २४।७१ ॥<br>
वदन्वै विष्णुगायत्रीं गायत्रीं गरुडस्य च ।<br>
&ldquo;इषे त्वोर्ज्येऽत्वादि जपन् &ldquo;आप उन्दन्त्विऽति क्रमात् ॥ २४।७२ ॥<br>
ततः पुरुषसूक्तं च मन्त्रानपि च वैष्मवान् ।<br>
कूर्चेनैव तु तत्तोयमभिमृश्य समाहितः ॥ २४।७३ ॥<br>
तदम्बुना कुशाग्रेण प्रोक्षणैः प्रोक्षणं चरेत् ।<br>
अपो हिरण्यवर्णाभिः पवमानादिभिस्त्रिभिः ॥ २४।७४ ॥<br>
&ldquo;शन्नो देवीऽरभीत्युक्त्वा पुरुषसूक्तेन वैष्णपैः ।<br>
शुद्ध्यर्थं प्रोक्षयित्वा तु पुण्याहमपि वाचयेत् ॥ २४।७५ ॥<br>
परिषिच्य पावकं पश्चात्तन्मन्त्रेण सुहूयताम् ।<br>
सायमर्चावसाने तु कुम्भपूजां समाचरेत् ॥ २४।७६ ॥<br>
कलशैस्सप्तभिः प्रोक्ष्य बद्ध्वाप्रतिसरं ततः ।<br>
अण्डजादीनि पञ्चैव धान्यान्यास्तीर्य वस्त्रयुक् ॥ २४।७७ ॥<br>
शयने शाययेच्चैव देववादे शिरस्तथा ।<br>
हौत्रं प्रशंस्य तत्काले होता हौत्रक्रमेण वै ॥ २४।७८ ॥<br>
वैनतेयस्य मन्त्रेण तन्मूर्त्यावाहनं चरेत् ।<br>
मूर्तिमन्त्रैस्समावाह्य निरुप्याज्याहुतीर्यजेत् ॥ २४।७९ ॥<br>
&ldquo;शतधारं कदाऽवीति वीशमन्त्रमुदाहृतम् ।<br>
तथाद्वादशपर्यायं वैष्णवं च सुहूयताम् ॥ २४।८० ॥<br>
व्याहृत्यन्तं च कृत्वा तु रात्रिशेषं व्यपोह्य च ।<br>
आग्नेय्यां न्यस्य भेर्यां च नन्दिकेश्वरमाह्वयेत् ॥ २४।८१ ॥<br>
पुनः प्रभाते धर्मात्वास्नात्मास्नानविधानतः ।<br>
मुहूर्ते समनुप्राप्ते हृदि बीजाक्षरं न्यसेत् ॥ २४।८२ ॥<br>
कुम्भाच्छक्तिं समावाह्यचार्ऽचयित्वा विधानतः ।<br>
पुण्याहं वाचयित्वैव समभ्यर्च विवेदयेत् ॥ २४।८३ ॥<br>
अग्निं प्रज्वाल्य तन्मन्त्रैर्जुहुयाद्दशशःक्रमात् ।<br>
अन्तहोमं वाचयित्वैव समभ्यर्च्य निवेदयेत् ॥ २४।८४ ॥<br>
उपलिप्य पटं पश्चात्पञ्चवर्णैरलङ्कृतम् ।<br>
धूपदीपैरलङ्कृत्य शालिपीधं प्रकल्पयेत् ॥ २४।८५ ॥<br>
चतुरश्रं समं कृत्वा विस्तारं चैकभागकं ।<br>
शाल्यर्धं तण्डुलं प्रोक्तं तदर्धं तिलमाहरेत् ॥ २४।८६ ॥<br>
चक्रं पश्चिमतो न्यस्य धान्यपीठोपरि स्थितम् ।<br>
तस्यैवोत् तरतः पार्श्वेविष्वक्सेनं तथैव च ॥ २४।८७ ॥<br>
धान्यपीठे सुसंस्थाप्य गरुडं पश्चिमामुखम् ।<br>
न्यस्य भेरीं च पार्श्वे यष्टिं सुसन्न्यसेत् ॥ २४।८८ ॥<br>
देवदेवं सुसम्पूज्य द्विगुणं पूजयेत्ततः ।<br>
द्विगुणं हविरेवोक्तं देवीभ्यां च तथा भवेत् ॥ २४।८९ ॥<br>
चक्रादीनां पृथक्कुर्यादासनादीन् पृथक् पृथक् ।<br>
नन्दीश्वरं तथाभ्यर्च्य हविर्भिश्च निवेदयेत् ॥ २४।९० ॥<br>
आचार्यो यष्टिमादाय &ldquo;भूर्भुवस्सुवऽ रीरयन् ।<br>
&ldquo;उप श्वासयऽ मन्त्रं च जप्त्वा भेरीं सुताडयेत् ॥ २४।९१ ॥<br>
वादकस्तु शुचिर्भूत्वा वस्त्रमाल्याद्यलङ्कृतः ।<br>
सर्ववाद्यसमायुक्तं भेरीमादाय शास्त्रवित् ॥ २४।९२ ॥<br>
शास्त्रोक्तेन विधानेन चक्राग्रेताडयेत्तदा ।<br>
द्रोणैर्द्रेणार्धकैर्वापि आढकैर्वाथ तण्डुलैः ॥ २४।९३ ॥<br>
पाचयित्वा कटाहेतु प्रक्षिपेद्बलिमुत्तमम् ।<br>
मुद्गनिष्पावतिल्वांश्च लाजापूपौप्रगृह्य च ॥ २४।९४ ॥<br>
कटाहे तु सुसन्न्यस्य शिष्यस्तं शिरसा वहेत् ।<br>
अभिवन्द्य ध्वचं पूर्वमादाय समलङ्कृतम् ॥ २४।९५ ॥<br>
रथे वा शिबिकायां वा मन्त्रेणारोप्य मङ्गलैः ।<br>
सह पुष्पं बलिं पात्रे सङ्गृह्यानुगतं पुनः ॥ २४।९६ ॥<br>
चक्रवीशामितान् पश्चान्नाथवद्गमयेत्तदा ।<br>
आचार्यः पुरतो गत्वा सर्ववाद्यसमायुतम् ॥ २४।९७ ॥<br>
गर्भगेहस्थदेवानां ब्रह्मादीनां यथाक्रमम् ।<br>
द्वारेषु द्वारपालेभ्यो धामपालेभ्य एव च ॥ २४।९८ ॥<br>
अन्येषां परिवाराणां स्वेस्वेस्थाने बलिं क्षिपेत् ।<br>
आलयस्य बहिर्गत्वा ग्रामे सर्वत्र घोषयेत् ॥ २४।९९ ॥<br>
मध्यमे चालयं यत्र ब्रह्मादीशान्तमाचरेत् ।<br>
यस्यां दिशि भवेद्धाम तद्दिगादि बलिं क्षिपेत् ॥ २४।१०० ॥<br>
उत्सवभ्रमणं कुर्यात्प्रादक्षिण्यक्रमेण नै ।<br>
ग्रामं गत्वातु सम्प्राप्य सन्धौ सन्धौ विशेषतः ॥ २४।१०१ ॥<br>
ध्यात्वा बुद्ध्वाधिपान्मन्त्री भूम्यामावाह्य पूर्ववत् ।<br>
अर्घ्यान्तं च समभ्यर्च्य मुष्ट्यन्नं नामभिर्ददेत् ॥ २४।१०२ ॥<br>
सन्धौ तत्सन्धिमादाय प्राच्यां &ldquo;भूतेभ्यऽइत्यपि ।<br>
देवेभ्यो दक्षिणे पश्चा द्राक्षनेभ्यश्च पश्चिमे ॥ २४।१०३ ॥<br>
नागेभ्यश्चोत्तरे चाथ ऊर्ध्वायां दिशि चक्रमात् ।<br>
&ldquo;ये भूताऽइति मन्त्रेण पूर्वं दद्याज्जलं पुनः ॥ २४।१०४ ॥<br>
पुष्पं बलिं तथाधावं सन्दद्याच्चक्रसन्निधौ ।<br>
यस्यां दिशि विमानं वा ब्रह्माद्येव बलिं ददेत् ॥ २४।१०५ ॥<br>
आचरेदथ वा तस्य दिगीशाद्यं बलिं क्रमात् ।<br>
पश्चिमस्थ विमानं चेद्वरुणादि बलिं क्षिपेत् ॥ २४।१०६ ॥<br>
अथ वा ग्राममध्ये चेद्दत्वा ब्रह्मबलिं पुरः ।<br>
ततोदिक्पालकानां च तथा भूतबलिं क्षिपेत् ॥ २४।१०७ ॥<br>
दिगीशयोर्द्वयोर्मध्ये महावीथ्यां विशेषतः ।<br>
सन्धिर्यदि भवेत्तत्र भूतानां च बलिं क्षिपेत् ॥ २४।१०८ ॥<br>
सन्ध्यन्तरगतां सन्धिमाचरेद्यदि मोहतः ।<br>
कर्मणो वास्तुजातानामनर्धं भवति ध्रुवम् ॥ २४।१०९ ॥<br>
प्रागन्तं पश्चिमाद्यं च एकवीथिं च दण्डकम् ।<br>
कुर्यात्तत्रैव चक्राद्यैः पश्चिमाद्यं बलिं ततः ॥ २४।११० ॥<br>
वरुणनिरृति वायुभ्यः पश्चिमे तु बलिं तथा ।<br>
धात्रे यमकुबेराभ्यां सधौ मध्ये बलिं क्षिपेत् ॥ २४।१११ ॥<br>
इन्द्रवापकरुद्रेभ्यः प्राच्यां दद्यात्ततः क्रमात् ।<br>
उदगन्तैकवीथिश्चेद्दक्षिणाद्यं बलिं क्षिपेत् ॥ २४।११२ ॥<br>
यमनीलानलेभ्यश्च दक्षिणे मध्यमे ऽपि च ।<br>
ब्रह्मवारुण शक्रेभ्यश्चोत्तरे च बलिं तथा ॥ २४।११३ ॥<br>
कुबिल पवने शेभ्यो बलिं दद्यात्क्रमेण च ।<br>
नद्यादिषु विमानं चेत्परितः प्राङ्गणे ददेत् ॥ २४।११४ ॥<br>
पूर्वं क्षिप्त्वा बलिं धीमान् पुनस्तस्य च तस्य च ।<br>
मन्त्रमुच्चार्य पूर्वोक्तं गद्यपद्यैश्च घोषयेत् ॥ २४।११५ ॥<br>
नगरादौ तु गद्यैश्च प्रशंस्योपांशुना बुधः ।<br>
तत्तन्मन्त्रं समुच्चार्य घोषयेत्पटहादिभिः ॥ २४।११६ ॥<br>
&ldquo;प्रियतां भगवान्विष्णुस्सर्वलोकेश्वरो हरिः ।<br>
ब्रह्मेशाभ्यां च सहितश्चोत्सवे नः प्रसीदतु ॥ २४।११७ ॥<br>
देवाश्च ऋषयस्सर्वे पितरश्च ग्रहादयः ।<br>
विष्णुलोकगतास्सर्वेनानालोकनिवासिनः ॥ २४।११८ ॥<br>
सर्वेन्ये देवतास्सर्वाः परिवारगणैस्सह ।<br>
विश्वे ते विष्णुयागे ऽर्स्मि समागच्छन्तु सादराः ॥ २४।११९ ॥<br>
हव्यं बलिं समादाय भुञ्जन्तु शुभदायिनःऽ ।<br>
इत्युक्त्वा घोषयेत्सन्धौ चक्रस्याभिमुखे पुनः ॥ २४।१२० ॥<br>
ब्रह्माद्यान् स्वस्वतालैश्च घोषयेद्वादकः पुनः ।<br>
बलिमेवं च निर्वाप्य प्रदक्षिणव शेन तु, ॥ २४।१२१ ॥<br>
जपन्वै शाकुनं सूक्तं प्रविशेदालयं पुनः ।<br>
बलिशिष्टं भूतपीठे &ldquo;सर्वभूतेभ्यऽ इत्यपि ॥ २४।१२२ ॥<br>
बलिं तत्तोयशेषं च प्रक्षिपेच्चक्रसन्निधौ ।<br>
धामप्रदक्षिणं कृत्वा ध्वजाद्यैरनपायिभिः ॥ २४।१२३ ॥<br>
शान्तं चक्रं च चत् स्थाने स्थापयेन्मतिमान् पुनः ।<br>
ध्वजस्थानं प्रविश्यैव ध्वजमादाय मन्त्रवित् ॥ २४।१२४ ॥<br>
&ldquo;स्वस्ति दाऽइति मन्त्रेण बध्नीयाद्रज्जुना सह ।<br>
मन्त्रेण मतिमान् पश्चात्प्राङ्मुखो वा प्युदङ्मुखः ॥ २४।१२५ ॥<br>
दण्डाग्रे योजयेत्पश्चाच्छङ्खकाहलसंयुतम् ।<br>
समाबद्ध्य पुनस्स्निग्धं &ldquo;भूरिऽसीति जपं स्ततः ॥ २४।१२६ ॥<br>
अभिमन्त्ष ध्वजं पश्चादासनाद्यैस्समर्चयेत् ।<br>
पुण्याहं वाचयेत्पश्चान्मुद्गान्नं तु ध्वजस्य च ॥ २४।१२७ ॥<br>
निवेद्य मुखवासं च प्रणाममपि कारयेत् ।<br>
तत्काले मौद्गिकं चान्नं गरुडस्य निवेदितम् ॥ २४।१२८ ॥<br>
स्त्रियस्सत्बुत्रकामा स्तदश्नीयुर्भक्तिसंयुताः ।<br>
आयष्मन्तं बलारोग्यवन्तं दान्तं सुलक्षणम् ॥ २४।१२९ ॥<br>
बुद्धिमन्तं यशोवन्तं प्रसूयेयुस्सुतं ध्रुवम् ।<br>
(ततन्तु तोषयेद्वीशं स्तोत्रैर्ध्यानयुतो गुरुः ॥ २४।१३० ॥<br>
&ldquo;नमो नमस्ते पक्षीन्द्र स्वाऽध्यायवपुषे नमः ।<br>
वाहनाय महाविष्णोस्तार्क्ष्यायामित तेजसे ॥ २४।१३१ ॥<br>
गरुडाय नमस्तुभ्यं सर्वसर्पेन्द्रमृत्यवे ।<br>
वैनतेय महाबाहो महाबल वयो ऽधिप ॥ २४।१३२ ॥<br>
विहगेन्द्र नमस्ते ऽस्तु समुत्पाटीतकल्पक ।<br>
आहृतामृतकुम्भाय जननीदास्यमोचिने ॥ २४।१३३ ॥<br>
सुरासुरेन्द्रजयिने नागेन्द्राबरणाय ते ।<br>
यदाधारमिदं सर्वं तदाधाराय ते नमः ॥ २४।१३४ ॥<br>
पक्षौ यस्य बृहत्साम रथन्तरमपि द्वयम् ।<br>
अक्षिणी चापि गायत्री त्रिवृत्साम शिरस्स्वयम् ॥ २४।१३५ ॥<br>
स्तोम आत्मा नमस्तस्मै वामदेव्याङ्गसम्पदे ।<br>
नमःप्राणादिवायूनामीशाय गरुडात्मने ॥ २४।१३६ ॥<br>
पक्षीन्द्र पक्षविक्षेपतरङ्गानिलसम्पदा ।<br>
निरस्तासुरसन्नाह समरे शत्रुसूदन ॥ २४।१३७ ॥<br>
प्रतिष्ठितः पटे तुभ्यं नमःप्रणवमूर्तये ।<br>
कर्मणां सिद्धिमाहूतः कुरुष्व विहगेश्वर ॥ २४।१३८ ॥<br>
दोषानपनयास्माकं गुणानावह सर्वशः ।<br>
विघ्नानि जहि सर्वाणि आत्मसात्कुरु मामपि।ऽ ॥ २४।१३९ ॥<br>
स्तुत्वैवं गारुडं मन्त्रं जपेदेकाग्रमानसः) ।<br>
ध्वजस्यारोहणे यावत्तावस्मूर्त्या विशेषतः ॥ २४।१४० ॥<br>
त्रिकालं वा द्विकालं वा एक कालमधापि वा ।<br>
हविस्सम्यङ्निवेद्यैव सप्तविंशति विग्रहैः ॥ २४।१४१ ॥<br>
पूजयित्वा ध्वजं पश्चाद्रात्रौ भूतबलिं क्षिपेत् ।<br>
&ldquo;जियमत्युच्छ्रयं धन्यं ध्वजञ्चेति ध्वजं तथा ॥ २४।१४२ ॥<br>
ध्वजमूले तथेन्द्रादीन् दण्डे ब्रह्माणमित्यपि ।<br>
सूर्येन्द्वग्नींस्तु फलकत्रये यष्ट्यां सुदर्शनम् ॥ २४।१४३ ॥<br>
वलये वानुकिं रज्ज्वां त्रिमूर्तीरर्चयेत्ततः ।<br>
घण्टायां चैव ब्रह्माणं दर्भदाम्नि सरस्वतीम् ॥ २४।१४४ ॥<br>
इतिक्रमेण चावाह्य तन्मन्त्रैरर्चनं चरेत् ।<br>
ध्वजारोहणमारभ्य चोत्सवादिदिनादधः ॥ २४।१४५ ॥<br>
सायं प्रातश्च वूजान्ते ध्वजारोहणवद्बलिम् ।<br>
शिष्येण गुरुणा चाथ चक्रस्याभिमुखे तथा ॥ २४।१४६ ॥<br>
नित्यं रात्रौ विशेषेण तथा भूतबलिं क्षिपेत् ।<br>
वीशामितौ विना धीमान् तीर्थान्तं सर्वरात्रिषु ॥ २४।१४७ ॥<br>
चक्रमेव नयेद्विद्वान् बलिरक्षणहेतवे ।<br>
ध्वजस्यारोपणं यावत्तावन्नित्यं समाहितः ॥ २४।१४८ ॥<br>
त्रिकालं वा द्विकालं वाप्येककालमथापि वा ।<br>
पूर्वोक्तेन क्रमेणैव समभ्यर्च्य निवेदयेत् ॥ २४।१४९ ॥<br>
ध्वजस्यारोहणं रात्रावपि कुर्वन्ति के च न ।<br>
उत्सवारम्भदिवसात्तत्र ये ग्रामवासिनः ॥ २४।१५० ॥<br>
अन्यकार्यसमासक्तान गच्छेयुस्थ्सलान्तरम् ।<br>
गच्छेयुरथ वा तीर्थे निवर्तेयुरसंशयम् ॥ २४।१५१ ॥<br>
बहिर्वीथ्यां तु तद्ग्रामे जनास्सर्वे तथैव च ।<br>
तावान्न तेषां निर्बन्धस्समीपस्थेषु यस्स्मृतः ॥ २४।१५२ ॥<br>
अहूतव्या उत्सवार्थे देवास्सम्यक् प्रकीर्तिताः ।<br>
देवादीनां च सर्वेषां तेषां स्थानं प्रवक्ष्यते ॥ २४।१५३ ॥<br>
इन्द्रादयो महादिक्षु विदिक्षु च समाश्रिताः ।<br>
तथैकादश रुद्राश्च द्वादशाहस्करा अपि ॥ २४।१५४ ॥<br>
वसवस्स्युरथाष्टौ च ओङ्कारश्च वषट्कृतम् ।<br>
एते देवास्त्रयस्त्रिंशाः कथिता ब्रह्मणा पुरा ॥ २४।१५५ ॥<br>
अश्विनावपि तत्रेति केचिदाहुर्मनीषिणः ।<br>
त्रयस्त्रिंशद्देवतानां स्थानमैशान्यमुच्यते ॥ २४।१५६ ॥<br>
अपरे चापि कर्तव्या नदीपार्श्वे विशेषतः ।<br>
अष्टादशगणानान्तु भुतपीठस्य दक्षिणे ॥ २४।१५७ ॥<br>
देवाश्च ऋषयस्सर्वे पितरो दैत्यदानवाः ।<br>
असुराश्चैव गन्धर्वा स्तथैवाप्सरपाङ्गणाः ॥ २४।१५८ ॥<br>
यक्षाश्च राक्षसाश्चैव नागाभूताः पिशाचकाः ।<br>
अनावृष्टिगणाश्चैव तथामृतमुचां गणाः ॥ २४।१५९ ॥<br>
मातरश्चैव रोहिण्यः सूर्या अष्टादश स्मृताः ।<br>
अष्टादशगणाश्चैते प्रोक्ता वै देवयोनयः ॥ २४।१६० ॥<br>
अनुक्तानन्यदेवांश्च इन्द्रपार्श्वे समर्चयेत् ।<br>
देवानां चैव पत्नीश्च तत्तत्पार्श्वे समर्चयेत् ॥ २४।१६१ ॥<br>
स्कन्दो विघ्नश्च दुर्गा च ज्येष्ठा चैव सरस्वती ।<br>
तदालये बलिं दद्यात्प्राकारे चोत्तरे ऽपि वा ॥ २४।१६२ ॥<br>
परिवारोक्तदेशे तु रोहिण्यो मातरस्तथा ।<br>
ऋषिपत्नीश्च तास्सप्त ऋषिभिस्सह चार्ऽचयेत् ॥ २४।१६३ ॥<br>
सिद्धान् विद्याधरांश् चैव गरुडगन्धर्वकिन्नरान् ।<br>
किपूरुषांश् चारणान् देवान् महादिक्षु समर्चयेत् ॥ २४।१६४ ॥<br>
भूतेभ्यश्चाथ यक्षेभ्यः पिशाचेभ्य स्तथैव च ।<br>
राक्षसेभ्यश्च नागेभ्यस्सन्धौ सन्धौ बलिं ददेत् ॥ २४।१६५ ॥<br>
राजवेश्माङ्गणे मध्ये इन्द्रं चैव समर्चयेत् ।<br>
तस्य दक्षिणपार्श्वे तु जयश्रीकीर्तीस्समर्चयेत् ॥ २४।१६६ ॥<br>
उत्सवार्थं विशेषेण सम्भारानाहरेत्ततः ।<br>
रथं च शिबिकां चैव यन्त्रडोलादिकांस् तथा ॥ २४।१६७ ॥<br>
कारयित्वा च शिल्पोक्तं दीपानन्यान् प्रगृह्य च ।<br>
भेर्यादीन्यपि वाद्यानि शङ्खकाहलकानि च ॥ २४।१६८ ॥<br>
तालवृन्तं ध्वजानन्यान् छत्रचामरबर्हिणः ।<br>
नर्तकान् गायकानन्यान् यथोक्तं पूर्वमाहरेत् ॥ २४।१६९ ॥<br>
आलयं समलङ्कृत्य तोरणाद्यैर्विभूष्य च ।<br>
परिचारान् समाहूय स्वस्वकर्म निवेदयेत् ॥ २४।१७० ॥<br>
मण्टपादीनि सर्वाणि प्रपादीनि च सर्वशः ।<br>
आस्तानार्थं च नृत्यार्थं कारयेच्छिल्पशास्त्रवित् ॥ २४।१७१ ॥<br>
&ldquo;अव धूऽतेति मन्त्रेण ग्रामवीथीर्विशेषतः ।<br>
विप्रा वेदविदश्शुद्धाश्शोधयेयुर्मनोरमम् ॥ २४।१७२ ॥<br>
&ldquo;आशासु सप्तऽइत्युक्त्वा गव्याद्यैः सर्वतश्शुभम् ।<br>
समभ्युक्ष्योपलिप्यैव तण्डुलानवकीरयेत् ॥ २४।१७३ ॥<br>
कदलीपूगकुम्भाद्यैरलङ्कुर्याद्गृहाङ्गणम् ।<br>
वितानाद्यैर्विशेषेण फूषयेत्सर्वतश्शुभम् ॥ २४।१७४ ॥<br>
तद्ग्रामवासिनः सर्वे ऽलङ्कृता नान्यतत्पराः ।<br>
नैमित्तिकादिकं हित्वा ध्यायेयुर्मनसा हरिम् ॥ २४।१७५ ॥<br>
तद्ग्रामसीमन्यन्तस्थ्सा नित्यकर्मक्रियां विना ।<br>
नैमित्तिकानि काम्यानि तीर्थान्तं नाचरेद्बुधाः ॥ २४।१७६ ॥<br>
प्रवृत्ते चोत्सवे विष्णोस्सौम्यमार्गेण वास्तुषु ।<br>
अन्यदेवोत्सवं तत्र नाचरेदिति शासनम् ॥ २४।१७७ ॥<br>
अस्मिन् देवोत्सवे यागे तद्वास्तुषु विशेषतः ।<br>
सङ्कल्प्य चोत्तरां वेदिं प्रवृत्ते ऽन्यानि नाचरेत् ॥ २४।१७८ ॥<br>
यदि चेत्सर्वनाशस्स्यात्कर्ताभर्ता विनश्यति ।<br>
तस्मात्परिहरेद्धीमान् तीर्थान्तं तेषु वान्तुषु ॥ २४।१७९ ॥<br>
उत्सवादिदिनात्पूर्वं सप्तमे पञ्चमे ऽथ वा ।<br>
संस्नाप्य देवदेवेशमङ्कुरार्ऽपणमाचरेत् ॥ २४।१८० ॥</p>
<p>इति श्रीवैखानसे भगवच्छास्ते भृगुप्रोक्तायां संहितायां प्रकीर्णाधिकारे चतुर्विंशो ऽध्यायः।</p>
<hr>
<p>अथ पञ्चविंशो ऽध्यायः।</p>
<p>उत्सवविधिः</p>
<p>अथोत्सवविधिं वक्ष्ये देवदेवस्य शार्ङ्गिणः ।<br>
आरम्भदिवसात्पूर्वं यजमानो मुद्न्वितः ॥ २५।१ ॥<br>
पूर्वोक्तगुणसम्पन्नं वरयित्वा गुरुं तथा ।<br>
द्विगुणाराधनायैकमेकं कुम्भार्चनाय च ॥ २५।२ ॥<br>
होमार्थं बलिदानार्थं तथा स्थानार्चनाय च ।<br>
वृणेत्पदार्थिनः पञ्च तावतः परिचारकान् ॥ २५।३ ॥<br>
आचार्यमुपसङ्गम्य सम्पूज्य च विधानतः ।<br>
&ldquo;कर्मेदं मे कुरुऽष्वेति याचयेद्विनयान्वितः ॥ २५।४ ॥<br>
आचार्यः सह शिष्यैस्तु कृत्वा केशादिवापनम् ।<br>
स्नात्वा स्नानविधानेन धृत्वा धौतं यथाविधि ॥ २५।५ ॥<br>
ऊर्ध्वपुण्ड्रधरस्सम्यक् सन्ध्यादीन् समुपास्य च ।<br>
ब्रह्मयज्ञं च कृत्वैव तथा देवर्षि तर्पणम् ॥ २५।६ ॥<br>
जपेद्द्वादशसूक्तानि नारायणमथारुणम् ।<br>
आलये सम्प्रविश्यैव देवेशं सम्प्रणम्य च ॥ २५।७ ॥<br>
देवं विशेषतो ऽभ्यर्च्य कार्यं तस्मै निवेदयेत् ।<br>
यजमानो ऽपि धर्मात्मा नित्यकर्म समाप्यच ॥ २५।८ ॥<br>
देवालयं प्रविश्चैव पुण्याहं कारयेत्ततः ।<br>
श्रीवैखानस सूत्रोक्त मधुपर्मविधानतः ॥ २५।९ ॥<br>
आचार्यमृत्विजश्चैव सम्पूज्य विधिना ततः ।<br>
अलङ्कुर्याच्च गन्थाद्यैर्धूपदीपादिभिस्तथा ॥ २५।१० ॥<br>
नववस्त्रोत्तरीयाद्यैस्तथा पञ्चाङ्गभूषणैः ।<br>
पञ्चाङ्गभूषणं वक्ष्ये यथा कुर्यादतन्द्रितः ॥ २५।११ ॥<br>
दशनिष्कप्रमाणेन कुण्डलाभरणं पृथक् ।<br>
षण्णिष्कमानं कटकमङ्गदं चाङ्गुलीयकम् ॥ २५।१२ ॥<br>
एकविंशतिनिष्काढ्यं कटीसूत्रं सलक्षणम् ।<br>
तदर्धांशप्रमाणेव ग्रीवालङ्करणं पृथक् ॥ २५।१३ ॥<br>
अष्टनिष्क प्रमाणेव यज्ञसूत्रं च कारयेत् ।<br>
अनेन विधिना कुर्याद्गुरोरर्धार्धमृत्विजाम् ॥ २५।१४ ॥<br>
आचार्यः प्रोक्ष्यचात्मानं यजमानमथर्त्विजः ।<br>
प्राश्नीयात्पञ्चगव्यं च पदार्थिभ्यश्चसादरम् ॥ २५।१५ ॥<br>
यजमानाय दद्याच्च मन्त्रपूर्वं विशेषतः ।<br>
ततः पद्माग्निमाधाय परिषिच्य च पावकम् ॥ २५।१६ ॥<br>
यद्देवादि चतुस्सूक्तान्याज्येन जुहुयाद्गुरुः ।<br>
वैश्वानरेण सूक्तेन चोपतिष्ठेद्धुताशनम् ॥ २५।१७ ॥<br>
क्षपयित्वा ततः पापं कर्मार्हास्ते भवन्त्यतः ।<br>
कूश्माण्डहोम इत्युक्तस्सर्वपापप्रणाशनः ॥ २५।१८ ॥<br>
तत्काने दीक्षितास्सर्वे विधिमन्त्रपुरस्सरम् ।<br>
बद्ध्वा प्रतिसरं हस्ते पश्चात्कुर्युःक्रियामपि ॥ २५।१९ ॥<br>
ततःप्रभृति सर्वे ते शुद्ध दन्तनखास्तथा ।<br>
हविष्यभोजिनो दान्ता स्त्रिकालस्नायिनो ऽपि च ॥ २५।२० ॥<br>
जितेन्द्रिया भवेयुस्ते तथा ऽधश्सायिनो ऽपि च ।<br>
स्त्रीशूद्राभ्यामसम्भाष्य नारायणपरायणाः ॥ २५।२१ ॥<br>
यावत्कालं भवेद्दीक्षा तावच्छुद्धा इमे स्मृताः ।<br>
सूतके मृतके वापि तेषां नाशौच इष्यते ॥ २५।२२ ॥<br>
अथवक्ष्येङ्कुरार्थन्तु मृत्तिकाग्रहणे विधिम् ।<br>
शान्त चक्रे समभ्यर्च्य हवींष्यपि निवेद्य च ॥ २५।२३ ॥<br>
विष्वक्सेनं समादाय यानमारोप्य नाथवत् ।<br>
आचार्यः पुरतोगच्छे &ldquo;द्विष्णुर्माऽमिति चोच्चरन् ॥ २५।२४ ॥<br>
चक्रस्य पश्चाद्गच्छेयुराचार्येण समन्विताः ।<br>
आदर्शहेमकलशपूर्णकुम्भाङ्कुरादिभिः ॥ २५।२५ ॥<br>
ध्वजत्रयादिकान् सर्वान् पुरस्कृत्य पदार्थिनः ।<br>
प्राच्यां सर्वसमृद्धिस्स्यादाग्नेय्यां धान्यनाशनम् ॥ २५।२६ ॥<br>
याम्ये जनविनाशस्स्यान्नैरृत्यां धननाशनम् ।<br>
अनावृष्टिश्च वारुण्यां राजकोपश्च पावने ॥ २५।२७ ॥<br>
सौम्ये पुत्रसमृद्धिस्स्या दैशान्यां सुखदं भवेत् ।<br>
एतानां तु दिशां मध्ये प्रशस्तां शुद्धमृत्तिकाम् ॥ २५।२८ ॥<br>
आचार्यस्साधनैर्युक्तो दिशं गत्वा सशिष्यकः ।<br>
ग्रामदेवालयादारादारामे ऽत्र मनोरमे ॥ २५।२९ ॥<br>
नदीतटाकतीरे वा सीमामनतिलङ्घ्य च ।<br>
प्रार्ध्य भूदेवतामन्त्रै श्शुद्धे देशे मृदं हरेत् ॥ २५।३० ॥<br>
वीशामितौ च चक्रं च स्थापयेत्प्राङ्मुखान् बुधः ।<br>
प्राङ्मुखश्चोपलिप्यैव वृत्ताकारं समुल्लिखेत् ॥ २५।३१ ॥<br>
तत्र स्थानं च सम्प्रोक्ष्य &ldquo;दधि क्राव्ण्णऽउच्चरन् ।<br>
भूरूपं तु लिखित्वैव &ldquo;भूमिर्भूऽम्नेति च ब्रुवन् ॥ २५।३२ ॥<br>
ऊर्ध्ववक्त्रां च शयितामैशान्यां न्यस्तमौलिकाम् ।<br>
देवीं महीं तामभ्यर्च्य प्रोक्षणैः प्रोक्षणं चरेत् ॥ २५।३३ ॥<br>
एकादशोपचारैश्च मूर्तिमन्त्रैस्समर्चयेत् ।<br>
पुण्याहं वाचयित्वातु मेदिन्यादि समुच्चरन् ॥ २५।३४ ॥<br>
खनित्रे शेषमभ्यर्च्य वस्त्राद्यैस्समलङ्कृते ।<br>
ललाटे सर्वदोषघ्नं बाह्वोर्बहुसुखप्रदम् ॥ २५।३५ ॥<br>
स्तनद्वये वयोवृद्धिर्जठरे सर्वसम्पदः ।<br>
अधोभागे मृदं तस्या नाहरेत कदाचन ॥ २५।३६ ॥<br>
एवं सङ्कल्प्य मनसा मेदिन्यादि तदा ब्रुवन् ।<br>
&ldquo;त्वां खनाऽमीति मन्त्रेण वाराहं मनसा स्मरन् ॥ २५।३७ ॥<br>
उभाभ्याञ्चैव हस्ताभ्यां खनित्रेण खनेद्बुधः ।<br>
महीं देवीमनुज्ञाप्य खनित्वा तालमात्रकम् ॥ २५।३८ ॥<br>
अपोह्यैव च तत्सर्वं तदधस्थ्सां मृदं हरेत् ।<br>
वैष्णवं मन्त्रमुच्चार्य तत्रकार्यं समाचरेत् ॥ २५।३९ ॥<br>
पात्रमध्ये सुसन्न्यस्य पूर्ववच्छिरसिन्यसेत् ।<br>
पश्चाद्देवीं समुद्वास्य चापटं तत्र पूरयेत् ॥ २५।४० ॥<br>
शिरसा धारयित्वातु पुरस्ताच्चक्रशान्तयोः ।<br>
ग्रामं प्रदक्षिणं कृत्वा देवालयमुपाव्रजेत् ॥ २५।४१ ॥<br>
पूर्वस्मिन्नुत्तरे पार्श्वे वाङ्कुरानर्पयेत्तधा ।<br>
चक्रादीनभिषिच्यैव हविस्सम्यङ्निवेद्य च ॥ २५।४२ ॥<br>
स्वेस्वेस्थाने तु संस्थाप्य पश्चाद्यागं समारभेत् ।<br>
अलयाभिमुखे वापि दक्षिणे वा मनोरमे ॥ २५।४३ ॥<br>
यमपावकयोर्मध्ये पावकांशे ऽथ वा चरेत् ।<br>
ऐशान्यां वाथ वा केचित्सोमेशानान्तरे तथा ॥ २५।४४ ॥<br>
कल्पयेद्यागशालां च प्रतिष्ठोक्तविधानतः ।<br>
वेदिं तन्मध्यमे पङ्क्तौ वेदिमानेन कारयेत् ॥ २५।४५ ॥<br>
प्रतिष्ठाद्यर्धमानं वा रत्निमात्रोदयं क्रमात् ।<br>
पञ्चाग्नीन् कल्पयेद्धीमानुत्सवे चोत्तमे तथा ॥ २५।४६ ॥<br>
त्रेताग्नीन् कल्पयेद्विद्वान्मध्यमे चोत्सवेक्रमात् ।<br>
अधमं यदि चेत्सभ्यं कल्पयेत्पूर्ववत्सुधीः ॥ २५।४७ ॥<br>
त्रेताग्निकल्पनं यत्र प्रधानं गार्हपत्यकम् ।<br>
उभयोरन्ययोस्सभ्यं प्रधानं कल्पयेत्तथा ॥ २५।४८ ॥<br>
भूमियज्ञेव सर्वत्र शोधयेच्च यथाविधि ।<br>
देवं देव्यौ समादाय स्नानश्वभ्रे गुरूत्तमः ॥ २५।४९ ॥<br>
&ldquo;परं रंऽहेति मन्त्रेण स्थापयेच्च विशेषतः ।<br>
नित्यस्नानोक्तमार्गेण स्नापयित्वा हरिं परम् ॥ २५।५० ॥<br>
आस्थाने विष्टरं न्यस्य तदूर्ध्वे वस्त्रमास्तरेत् ।<br>
देवं देव्यौ समादाय श्वेतवस्त्रैर्विभूष्य च ॥ २५।५१ ॥<br>
कुण्डलाङ्गदहारादिभूषणैरपि भूषयेत् ।<br>
श्वेतमाल्यैरलङ्कृत्य श्वेतगन्धानुलेपनैः ॥ २५।५२ ॥<br>
पवित्रं चोत्तरीयञ्च गत्वा देवं प्रणम्य च ।<br>
राजवच्चोपचारादीनाचरेद्देशिकोत्तमः, ॥ २५।५३ ॥<br>
नवकुभारोपणम्<br>
पूर्वोक्तविधिना धीमान् नव कुम्भान् प्रगृह्यच ।<br>
&ldquo;इन्द्रं नरो नऽइत्युक्त्वातन्तुना वेष्टयेत्तथा ॥ २५।५४ ॥<br>
वेद्यामुपरिपूर्वोक्तधान्यान्यास्तीर्य मन्त्रवित् ।<br>
चतुस्सूत्रैर्नवपदं कृत्वा कुम्भांश्च विन्यसेत् ॥ २५।५५ ॥<br>
कुम्भानद्भिः प्पपूर्यैव कुशकूर्चाक्षतादिकान् ।<br>
मङ्गलान्यायुधं रत्नं प्रतिकुम्भं पृथक् पृथक् ॥ २५।५६ ॥<br>
गायत्षा चैव निक्षिव्य मध्यकुम्भे विशेषतः ।<br>
द्व्यङ्गुलेन प्रमाणेन स्रुगादीन्यपि पूर्ववत् ॥ २५।५७ ॥<br>
हानकेनैव कृत्वा तु विष्णुसूक्तेन निक्षिपेत् ।<br>
आवेष्ट्य वस्त्रयुग्मेन सर्वानपि पृथक् पृथक् ॥ २५।५८ ॥<br>
वेद्या मधस्तात्पूर्वेतु वीशं वै पश्चिमामुखम् ।<br>
सन्न्यस्य दक्षिणे पश्चाच्चक्रं चैवोत्तरामुखम् ॥ २५।५९ ॥<br>
पङ्क्तीशं प्राङ्मुखं पश्चात्पश्चिमे चोत्तरे ऽथ वा ।<br>
दक्षिणाभिमुखं शान्तं स्थण्डिलोपरि सन्न्यसेत् ॥ २५।६० ॥<br>
अभावे गरुडादीनां स्थाने तत्र च तत्र च ।<br>
कुम्भान्त्सन्न्यस्य तन्मध्ये ध्यात्वैवावाहयेत्क्रमात् ॥ २५।६१ ॥<br>
यावत्तीर्थावसानं स्यात्तावत्कुम्भेतु पार्षदान् ।<br>
सायं प्रातर्विशेषेण पूजयेद्विधिवत्सुधीः ॥ २५।६२ ॥<br>
पश्चात्सभ्याग्निकुण्डे तु विधिनाघार माचरेत् ।<br>
उत्तराभिमुख स्तिष्ठन् कुरुर्वेद्यास्तु दक्षिणे ॥ २५।६३ ॥<br>
प्राणायामं ततःकृत्वा पूर्ववद्ध्यानमाचरेत् ।<br>
प्रधानकुम्भमध्ये तु विष्णुं देव्यौ च सान्वयौ ॥ २५।६४ ॥<br>
ध्रुवादावाहयेन्मन्त्री प्रागादिषु यथाक्रमम् ।<br>
पुरुषं कपिलं सत्यं यज्ञमच्युतमेव च ॥ २५।६५ ॥<br>
नारायणं चानिरुद्धं ततः पुण्यं समर्चयेत् ।<br>
तं रुक्मवर्णं रक्तास्यं रक्तनेत्रं सुखोद्वहम् ॥ २५।६६ ॥<br>
किरीटहारकेयूरलम्बयज्ञोपवीतिनम् ।<br>
कौस्तुभोद्भासितोरस्कं श्रीवत्साङ्कं चतुर्भुजम् ॥ २५।६७ ॥<br>
दक्षिणेनैकहस्तेन भक्तानामभयप्रदम् ।<br>
वामेनाप्यन्यहस्तेन स्वकट्यामवलम्बितम् ॥ २५।६८ ॥<br>
पराभ्यां तु कराभ्यां तु शङ्खचक्रधरं परम् ।<br>
शुकपिञ्छाम्बरधरं विष्णुं प्रणवरूपिणम् ॥ २५।६९ ॥<br>
तप्तहाटकसङ्काशां पद्मपत्रायतेक्षणाम् ।<br>
तिसृभिःपुष्पचूडूभिर्ललाटोपरि शोभिताम् ॥ २५।७० ॥<br>
सपद्मवामहस्तान्तां कक्ष्याबद्धघनस्तनीम् ।<br>
प्रसारितेतरकरां प्रसन्नेन्दुनिभाननाम् ॥ २५।७१ ॥<br>
श्रीवत्साङ्कितबीजान्तां फाल्गुनेचोत्तरोद्भवाम् ।<br>
विष्णोर्दक्षिणपार्श्वस्थां हंसनिर्याख्यवाहिनीम् ॥ २५।७२ ॥<br>
वामभागे महीं श्यामां सर्वाभरणभूषिताम् ।<br>
वैशाखे रेवतीजातां दधतीं दक्षिणे ऽम्बुजम् ॥ २५।७३ ॥<br>
प्रसारितेतरकरां प्रसन्नेन्दुनिभाननाम् ।<br>
महाचातकमारूढां लक्ष्नीपूर्वाक्षरान्विताम् ॥ २५।७४ ॥<br>
पुरुषः प्राङ्मुखो ऽच्छाभः पीतवासाश्चतुर्भुजः ।<br>
शङ्खचक्रधरश्श्रीमान् सर्वाभरणभूषितः ॥ २५।७५ ॥<br>
वरदो ऽभयदः प्राच्यां श्रीभूमिसहितो हरिः ।<br>
कपिलः प्राङ्मुखो ऽच्छाभो रक्तवस्त्रो ऽष्टबाहुयुक् ॥ २५।७६ ॥<br>
दक्षिणेनैकहस्तेव भक्तानामभयप्रदः ।<br>
अन्यैश्चक्रासिहलभृत्सर्वाभरणभूषितः ॥ २५।७७ ॥<br>
वामेनाप्यन्यहस्तेन स्वकट्यामवलम्ब्य च ।<br>
अन्यैश्सङ्खधनुर्दण्डधरस्सुन्दर विग्रहः ॥ २५।७८ ॥<br>
आग्नेय्यां दिशि गायत्षा सावित्षा च युतो हरिः ।<br>
सत्योयाम्यमुखश्श्रीमानञ्जनाभश्चतुर्भुजः ॥ २५।७९ ॥<br>
शङ्खचक्रधरस्यौम्यस्सर्वाभरणभूषितः ।<br>
वरदो ऽभयदस्साधूरक्तवासा महाहनुः ॥ २५।८० ॥<br>
देवीभ्यां धृतिपौष्णीभ्यां युतो याम्यदिशि प्रभुः ।<br>
यज्ञः पश्चिमदिग्वक्त्रस्तप्तचामीकरप्रभः ॥ २५।८१ ॥<br>
सप्तहस्तश्चतुश्श्रुङ्गो रक्तवासा द्विशीर्षकः ।<br>
शङ्खचक्राज्यपात्रस्रुक्स्रुवानुपभृतं जुहूम् ॥ २५।८२ ॥<br>
बिभ्रत्त्रिपादो नैरृत्यां देवस्स्वाहास्वधायुतः ।<br>
अच्युतः पश्चिमाशास्यः कनकाभश्चतुर्भुजः ॥ २५।८३ ॥<br>
शङ्खचक्रधरश्श्रीमान् सर्वाभरणभूषितः ।<br>
वरदो ऽभयदस्साक्षी सर्वकर्मफलप्रदः ॥ २५।८४ ॥<br>
युक्तःपवित्रीक्षोणीभ्यां प्रतीच्यां श्यामलाम्बरः ।<br>
नारायणः पश्चिमास्यस्स्फटिकाभश्चतुर्भुजः ॥ २५।८५ ॥<br>
शङ्खचक्रधरश्श्रीमान् सर्वाभरणभूषितः ।<br>
वरदो ऽभयदश्श्यामाम्बरश्श्रीवत्सचिह्नितः ॥ २५।८६ ॥<br>
संयुतः कमलेलाभ्यां वायव्यां जगतां पतिः ।<br>
अनिरुद्ध उदीच्यास्यः प्रवालाभश्चतुर्भुजः ॥ २५।८७ ॥<br>
अनन्तोत्सङ्ग आसीनः पुष्पाम्बरधरो हरिः ।<br>
शङ्खचक्रधरश्श्रीमान् सर्वाभरणभूषितः ॥ २५।८८ ॥<br>
दधत्स्वदक्षिणे वामे प्रमोदादायिनीं महीम् ।<br>
वरदो ऽभयदो देव उदीच्यां सर्वसिद्धिदः ॥ २५।८९ ॥<br>
पुण्यःप्रागाननश्श्रीमां स्तरुणादित्यसन्निभः ।<br>
श्रीवत्सवक्षा नित्यश्रीस्सर्वाभरणभूषितः ॥ २५।९० ॥<br>
चतुर्भुजश्शङ्खचक्रवरदाभयचिह्नितः ।<br>
श्वेतवस्त्रोत्तरीयोपवीताद्यैस्समलङ्कृतः ॥ २५।९१ ॥<br>
इन्दिराधरणीनाथर् इशान्यां पुण्यपूरुषः ।<br>
एतान् देवान् समावाह्य समभ्यर्च्याष्टविग्रहैः ॥ २५।९२ ॥<br>
वीशानसायिपङ्क्तीशशान्तान् दिक्ष्वर्चयेत्क्रमात् ।<br>
सायं प्रातर्विना कुम्भैर्देवं वीशामितैस्सह ॥ २५।९३ ॥<br>
वेद्यामेव प्रतिष्ठाप्य पूजयेदिति के च न ।<br>
होत्रप्रशंसनम्<br>
होता पश्चात्प्रधानाग्नौ हौत्रशंसनमाचरेत् ॥ २५।९४ ॥<br>
प्रतिष्ठोक्तक्रमेणैव तदालयगतान् सुरान् ।<br>
अवाह्य तत्क्रमेणैव निरुप्याज्याहुतीर्यजेत् ॥ २५।९५ ॥<br>
परिषिच्य पावकं पश्चाद्वैष्णवं जुहुयात्क्रमात् ।<br>
वेद्यान्तु पश्चिमे वाथ वायव्यां वा विशेषतः ॥ २५।९६ ॥<br>
स्थिण्डिलं कल्पयित्वात्र चास्तरेदण्डजादिकान् ।<br>
यजमानसमायुक्तो गुरुर्देवं प्रणम्य च ॥ २५।९७ ॥<br>
कुसुमाञ्जलि मुत्सृज्य &ldquo;प्रतद्विष्णुंऽरिति ब्रुवन् ।<br>
देवीभ्यां सह देवेशमादाय स्थण्डिलोपरि ॥ २५।९८ ॥<br>
प्राङ्मुखं चैव संस्थाप्य पूजयेदष्टविग्रहैः ।<br>
उत्सवप्रतिमाभावे स्नापने वा विशेषतः ॥ २५।९९ ॥<br>
स्नपनस्याव्यभावे तु कौतुके चाचरेत्तु वा ।<br>
कौतुके यदि चेद्देव्यौ नैवादाय तथा चरेत् ॥ २५।१०० ॥<br>
नादरेन्नित्यवैकल्यं विसर्गावाहने तथा ।<br>
आचरेदुत्सवं विद्वान्नित्यार्चान्तु यथाक्रमम् ॥ २५।१०१ ॥<br>
कुर्याच्चेन्नित्यवैकल्यं सर्वनाशो भवेद्ध्रुवम् ।<br>
स्नापयेद्यदि चेद्विद्वान् मध्यमे चोत्सवस्य तु ॥ २५।१०२ ॥<br>
स्नपने यदि सम्प्राप्ते कौतुके स्नपनं चरेत् ।<br>
स्नापनप्रतिमाभावे स्नपनं यदि चोत्सवे ॥ २५।१०३ ॥<br>
सम्प्रास्ते स्नपने चात्र कौतुके चोत्सवं विना ।<br>
अचरेदेव साङ्कर्यं नाचरेदुभयोरपि ॥ २५।१०४ ॥<br>
उत्सवे वर्तमाने तु कौतुके स्नपनं यदि ।<br>
सम्भवेदुक्तकाले तु कर्मणी द्वे समाचरेत् ॥ २५।१०५ ॥<br>
पुराप्रवृत्तकार्ये तु दोषो नानेन सम्भवेत् ।<br>
कातुके चेद्यथै काग्नौ बहुकर्मवदाचरेत् ॥ २५।१०६ ॥<br>
गृहे त्रेताग्नि वन्नित्यं प्रणीयारोपणं विना ।<br>
स्नापनोत्सवभेदे तु कौतुकेन दिनं दिनम् ॥ २५।१०७ ॥<br>
अरोहणं यदि भवेद्द्रुवे तत्कर्म पूर्वतः ।<br>
आवाह्य कर्ममामन्ते तथा साये विसर्जयेत् ॥ २५।१०८ ॥<br>
पात्र रावाहनं नित्यमर्चनादौ विशेषतः ।<br>
विसर्गं सायमर्चान्ते कौतुके तु यथा तथा ॥ २५।१०९ ॥<br>
तथैवौत्सवदीक्षान्ते समावाह्य ध्रुवात्सुधीः ।<br>
विसर्गं नाचरेन्मध्ये दीक्षान्तेतु समाचरेत् ॥ २५।११० ॥<br>
अर्चनान्ते विशेषेण पुण्याहमपि वाचयेत् ।<br>
हेमपात्रे तु सौवर्णं कौतुकं तण्डुलोपरि ॥ २५।१११ ॥<br>
सन्न्यस्य पूर्ववद्धीमान् बन्धयेद्दक्षिणेकरे ।<br>
कुम्भान् देव्यौच चक्रादीन् समाबद्ध्य समर्चयेत् ॥ २५।११२ ॥<br>
परिषिच्य पावकं पश्चाद्वैष्मवं विष्मुसूक्तकम् ।<br>
जुहुयात्पौरुषं सूक्तं श्रीभूसूक्त समन्वितम् ॥ २५।११३ ॥<br>
दिनसन्ध्याधिदैवत्यं तिथिवारर्क्षदैवतम् ।<br>
तथा मासाधिदै वत्यमब्ददै वत्यमेव च ॥ २५।११४ ॥<br>
तदालयगतानां च जुहुयान्मूर्तिभिः क्रमात् ।<br>
व्याहृत्यन्तं प्रधाने स्यात्तत आहवनीयके ॥ २५।११५ ॥<br>
नृसूक्तं दक्षिणाग्नौ च वैष्णवं तथा ॥ २५।११६ ॥<br>
अवसथ्ये महीसूक्तमेकाक्षरमतो यजेत् ।<br>
जुहुयात्पैण्डरीकाग्ना &ldquo;वतो देवादिऽ वैष्णवम् ॥ २५।११७ ॥<br>
विष्णुसूक्तं पुरुषसूक्तं &ldquo;यद्देवादिऽसमन्वितम् ।<br>
पारमात्मिक मन्त्रांश्च ब्राह्ममैन्द्रं च वारुणम् ॥ २५।११८ ॥<br>
जुहुयाद्विष्णुगायत्षा श्वेताब्जं च घृताप्लुतम् ।<br>
अष्टोत्तरशतं चैव सर्वदोषोपशान्तये ॥ २५।११९ ॥<br>
एकाग्निमथ वाधाय जुहुयादधमाधमम् ।<br>
सभ्य होमं च पूर्वोक्तं वैष्णवादि विधानतः ॥ २५।१२० ॥<br>
अथोत्सवाधिदैवत्यं विशेषेण प्रवक्ष्यते ।<br>
ब्राह्ममार्षं तथा रौद्रमैन्द्रं सौम्यं च वैष्मवम् ॥ २५।१२१ ॥<br>
सर्वदैवत्ययाम्ये च वारुणं च नवाह्निके ।<br>
आग्नेयं प्राजापत्यं च कौबेरं वैघ्नमेव च ॥ २५।१२२ ॥<br>
श्रीदैवत्यं च कौमारमादित्यं रौद्रमेव च ।<br>
दौर्गमैन्द्रं तथा याम्यं वैष्णवं स्कान्गमेव चर् ॥ २५।१२३ ॥<br>
इशान्यं सौम्यमित्येतत्तिथिदैवत्यमुच्यते ।<br>
तत्तद्द्वारे तु जुहुयान्मत्रैर्द्वाराधिपोचितैः ॥ २५।१२४ ॥<br>
तथा नक्षत्रदैवत्यं जुहुयाद्विधिना बुधः ।<br>
त्रिसन्धिषु हुनेदैन्द्रं सौरं बार्हस्पतं क्रमात् ॥ २५।१२५ ॥<br>
मासर्क्षाधिपदैवत्यं मासदैवत्यमुच्यते ।<br>
याम्यं च वैष्णवं सौम्यं ब्राह्मं बार्हस्पतं तथा ॥ २५।१२६ ॥<br>
सौम्यमैन्द्रं वारुणं च शेषाग्न्यादित्यभौतिकम् ।<br>
मारुतं भृगुदैवत्यं वारुणं वैघ्नमेव च ॥ २५।१२७ ॥<br>
रौद्रं कौबेरकं त्वाष्ट्रं मैत्रं कौमारमेव च ।<br>
सावित्रीं श्रीदैवत्यं चैव गौरीदैवत्यमेव च ॥ २५।१२८ ॥<br>
आदित्यं पैतृकं चैवादिति दैवत्यमेव च ।<br>
योगदैवत्यमेतत्क्याज्जुहुयाद्विधिना बुधः ॥ २५।१२९ ॥<br>
ऐन्द्रं च प्राजापत्यं च मैत्रमार्यमणं तथा ।<br>
भूत श्रीयाम्यदैवत्यं भार्गवं वृषदैवतम् ॥ २५।१३० ॥<br>
कौबेरं वायुदैवत्यं जुहुयात्करणेषु वै ।<br>
देवेभ्यः पितृभ्यश्चेति पक्षयोश्शुक्लकृष्णयोः ॥ २५।१३१ ॥<br>
सौरं चान्द्रं च जुहुयात्क्रमादयनयोर्द्वयोः ।<br>
&ldquo;मधुश्च माधवऽश्चेति जुहुयादृतुषु क्रमात् ॥ २५।१३२ ॥<br>
विष्णुः प्रजापतिश्शूली विघ्नेशस्सप्त चर्षयः ।<br>
अष्टौ लोकाधिपाः पञ्च भूता विश्वम्भरादयः ॥ २५।१३३ ॥<br>
वसवो ऽष्टौ च रोहिण्यस्सप्त श्रीश्चण्डिका गुहः ।<br>
सूर्यस्सोमश्चिरञ्जीवी काशीवीशपुरर्दराः ॥ २५।१३४ ॥<br>
चक्रश्शान्तो गुरुर्भौमबुधशुक्रशनैश्चराः ।<br>
हविःपालो ह्यनस्तश्च गङ्गा ज्येष्ठा च मातरः ॥ २५।१३५ ॥<br>
प्रभवादि क्रमादेते विज्ञेया वत्सराधिपाः ।<br>
तथोत्सवाधिदैवत्यं तिथिवारर्क्षदैवतम् ॥ २५।१३६ ॥<br>
चतुर्दैवत्यमात्रन्तु जुहुयादिति के च न ।<br>
पलाशबिल्वशामीलन्य ग्रोथोदुम्बरास्तथा ॥ २५।१३७ ॥<br>
अश्वद्धखदिरप्ल क्षब्रह्मवृक्षाः क्रमादिमे ।<br>
समिधां ग्राह्य वृक्षान्तु पर्णमश्वद्थमेव वा ॥ २५।१३८ ॥<br>
पद्मं च बिल्वपत्रं च करवीरं कुमुदं तथा ।<br>
नन्द्यावर्तं च तुलसी तथैव स्थलपङ्कजम् ॥ २५।१३९ ॥<br>
विष्णुक्रान्तारविन्दे तु पुष्पाण्येतान्यनुक्रमात् ।<br>
अलाभे तुलसीं वाथ करवीरं च पङ्कजम् ॥ २५।१४० ॥<br>
मुद्गं निष्पावकं चैव कुलुद्धं माषयेव च ।<br>
तिलानपूपान् लाजांश्च यवान् सक्तून् यथाक्रमम् ॥ २५।१४१ ॥<br>
बलिद्रव्याणि चोक्तानि सर्वाभावे तु मौद्गिकम् ।<br>
एवमेव विधानेन द्विकालं होममाचरेत् ॥ २५।१४२ ॥<br>
प्रातस्सन्ध्यावसानेतु सायमर्चावसानके ।<br>
होमं कृत्वा बलिं दद्याद्द्विकालं चोत्सवं चरेत् ॥ २५।१४३ ॥<br>
उत्सवभ्रमणं वक्ष्ये देवदेवस्य शार्ङ्गिणः ।<br>
बलिनिर्वापणान्ते तु सायं प्रातर्विशेषतः ॥ २५।१४४ ॥<br>
देवदेवमलङ्कृत्य वस्त्राद्यैर्भूषणैश्शुभैः ।<br>
सुगन्धिपुष्पमालाभिर्गन्धैरपि मनोहरैः ॥ २५।१४५ ॥<br>
रथे वा शिबिकायां वा वीशस्कन्धे ऽपि वा तथा ।<br>
गजाश्वान्दोलिकादौ वा वाहने समलङ्कृते ॥ २५।१४६ ॥<br>
&ldquo;अहमेवेदऽमन्त्रेण देवमारोप्य निश्चलम् ।<br>
अष्टोपचारैरभ्यर्च्य लाजापूपादिकांस् तथा ॥ २५।१४७ ॥<br>
सङ्क्कृतान् गुडसम्मिश्रान् निवेद्य मुखवासकम् ।<br>
दत्वा वाद्यैस्समायुक्तं सर्वालङ्कारसंयुतम् ॥ २५।१४८ ॥<br>
दासीभिर्वादकैश्यैव नृत्तगेयसमन्वितैः ।<br>
ब्राह्मणैर्वेदविद्भिश्च समायुक्तं शनैश्सनैः ॥ २५।१४९ ॥<br>
ध्वजैश्चत्रैरातपत्रैस्तोरणैश्च तथैव च ।<br>
सम्भृतैः संयुतं चान्यैस्सर्वैश्शृङ्गारलक्ष्मभिः ॥ २५।१५० ॥<br>
वालव्यजनहस्ताभिर्दासीभिः पार्श्वयोर्द्वयोः ।<br>
वीज्यमानं विशेषेण तथा भक्तवरैरपि ॥ २५।१५१ ॥<br>
वाहये युर्द्विजा देवं ब्राह्मणा वेदपारगाः ।<br>
दीपैरुदग्रैर्बहुभिः परिषिक्तैर्घृतादिना ॥ २५।१५२ ॥<br>
परस्सहस्रैस्सर्वत्र दीपयेच्च शतावरैः ।<br>
विप्रैस्त्रयीमधीयानैर् जपस्तुतिपरायणैः ॥ २५।१५३ ॥<br>
नृत्यता गायता मापि गाणिक्येन सुसेवितम् ।<br>
वीणादिवादिभिश्चैव वन्दिभिश्च तथा परैः ॥ २५।१५४ ॥<br>
षड्जादिगीतनिपुणैर् वाद्यवादककोविदैः ।<br>
गद्यं पद्यं तथा मिश्रं पथद्भिस्त्सोत्रमुज्ज्वलम् ॥ २५।१५५ ॥<br>
वै तण्डिकैस् तथा जल्पैर्निपुणैर्वादशिक्षितैः ।<br>
तथा तत्त्वकथानिष्ठैः पदार्धज्ञैश्च तार्किकैः ॥ २५।१५६ ॥<br>
मीमांसकैर्याज्ञिकैश्च छान्दसैस्साङ्ख्यकोविदैः ।<br>
योगज्ञैश्च पुराणज्ञैश्शाब्दिकैस् तत्त्ववेदिभिः ॥ २५।१५७ ॥<br>
मौहूर्तिकैश्च गणशःपरस्परजीगीषुभिः ।<br>
तत्तच्छास्त्रोकमार्गेण प्रमेयं च बहुस्थितम् ॥ २५।१५८ ॥<br>
उच्चैर्ब्रुवाणैर्विद्वद्भिः पञ्चकालपरायणैः ।<br>
वासुदेवस्य माहात्म्यं कथयद्भिश्चसात्त्विकैः ॥ २५।१५९ ॥<br>
शास्त्रेषु नैपुणं सर्वं प्रदर्शयितुमुद्यतैः ।<br>
देवस्य पुरतःपृष्ठे पार्श्वतश्चस्थितैर्जनैः ॥ २५।१६० ॥<br>
सेनया सर्वतो दिक्षु चतुरङ्गबलाढ्यया ।<br>
देवस्य पार्श्वयोः पूर्दे लाक्षारञ्जितमस्करैः ॥ २५।१६१ ॥<br>
यत्रैर्दारुमयैश्चित्रैः पक्ष्याकारैरितस्ततः ।<br>
देवताकृतियन्त्रैश्च तथा यन्त्रैर्गजादिभिः ॥ २५।१६२ ॥<br>
निषादिभिस्समारूढैस् स्त्रीभिश्च भरतोदितैः ।<br>
मार्गैर्बहुविधैर्नृत्तं दर्शयन्तीभिरद्भुतम् ॥ २५।१६३ ॥<br>
लेखायन्त्रैस्त्स्रियारूढैर्यन्त्रैरन्यैस्तथा विथैः ।<br>
गतागतानि कुर्वाणैर् अनुयातं समाकुलैः ॥ २५।१६४ ॥<br>
शनैर्नयेज्जगन्नाथं यथाशक्ति समन्वितैः ।<br>
आरभ्यावरणादाद्यादेषा परिवृतिर्भवेत् ॥ २५।१६५ ॥<br>
देवेन सार्थमाचार्यो यानमारुह्य तत्र तु ।<br>
रक्षार्थं देवदेवस्य ध्यायन्नुपविशेद्धरिम् ॥ २५।१६६ ॥<br>
अर्चकश्च तथासीनस्सम्यगर्चनमाचरेत् ।<br>
आरोहणे गजेन्द्रस्य देवदेवं विशेषतः ॥ २५।१६७ ॥<br>
वस्त्राभरणपुष्बाद्यैरलङ्कृत्य यथार्हकम् ।<br>
देवेशं पूर्वमारोप्य हस्तेनादायचाङ्कुशम् ॥ २५।१६८ ॥<br>
निषीदेद्गजपृष्ठे तु देशिकस्स्वयमत्वरः ।<br>
अर्चकश्छत्रमादाय तथा देवस्य धारयेत् ॥ २५।१६९ ॥<br>
तोयधारां पुरस्कृत्य कुर्याद्भ्रमणमाचरात् ।<br>
ग्रामं प्रदक्षिणं कुर्याद्बलिर्येन पधा कृतः ॥ २५।१७० ॥<br>
तत्काले देवमायान्तं भक्ता भागवता जनाः ।<br>
स्पगृहप्राङ्गणे चैव प्रत्युद्थाय पुनःपुनः ॥ २५।१७१ ॥<br>
प्रणम्य चोपहारांश्च दद्युर्बहुविधान् बहून् ।<br>
पत्रं पुष्पं फलं पूगं नागवल्लीदलान्यपि ॥ २५।१७२ ॥<br>
दक्षिणां च विशेषेण यथाशक्ति यथारुचि ।<br>
नीराजनादि कुर्युश्च बालवृद्धातुरास्तदा ॥ २५।१७३ ॥<br>
तपोभिर्बहुभिर्गम्ये स्वयमेव परात्परे ।<br>
भक्तानुकम्पया देवे स्पगृहद्वारमागते ॥ २५।१७४ ॥<br>
को न नन्दति मूढात्मा तस्य का निष्कृतिर्भवेत् ।<br>
तत्काले चार्पितं द्रव्यं यदपक्वं प्रगृह्य च ॥ २५।१७५ ॥<br>
आमन्त्रं तु निवेद्यैव भगवत्प्रियमाचरेत् ।<br>
उपहारेषु तत्रार्धं गृह्णीयाद्भागमर्चकः ॥ २५।१७६ ॥<br>
नागवल्लीदलं पुष्पं क्रमुकं दक्षिणादिकम् ।<br>
सर्वमर्चकसर्वस्वं गृह्णीयादर्चकस्स्वयम् ॥ २५।१७७ ॥<br>
तत्काले भक्तिनम्रेभ्यस्सम्प्राप्तेभ्यश्च सन्निधिम् ।<br>
भगदत्पादुकां दद्याच्छिरसि श्रद्धया गुरुः ॥ २५।१७८ ॥<br>
शिरसा धारणे मर्त्यैस्स्पृष्टिदोषो न विद्यते ।<br>
न नयेत्पादुकां विष्णोर्दूरीकृत्य तु सन्निधिम् ॥ २५।१७९ ॥<br>
न गृहद्वारसीमान्तं नयेत्तां गृहिणां गुरुः ।<br>
इष्टं राजगृहे स्त्रीभिः पादुकाधारणं यदि ॥ २५।१८० ॥<br>
देहलीमनतिक्रम्य नेयात्तां दीपिकान्विताम् ।<br>
तदा दीपैस्तथान्यैश्च राजार्हैश्च परिच्छदैः ॥ २५।१८१ ॥<br>
नेया स्यात्पादुका विष्णोः प्रणिधिस्सा यतो हरेः ।<br>
तस्सन्निधिमतिक्रम्य पूजकस्तु न जातु चित् ॥ २५।१८२ ॥<br>
आदानायोपहाराणां प्रयायाद्गृहिणां गृहान् ।<br>
नापि कार्यान्तरासक्तः पञ्चहस्तानति क्रमेत् ॥ २५।१८३ ॥<br>
एष श्रेष्ठोपचारस्स्याद्यतस्सम्मान्यते हरिः ।<br>
एवं प्रदक्षिणं नीत्वा निवर्तेतालयं प्रति ॥ २५।१८४ ॥<br>
गोपुराग्रेतु देवेशं कृत्वा देवोन्मुखं क्रमात् ।<br>
अर्घ्यपाद्यादिनाभ्यर्च्य निवेद्य पृथुकादिकम् ॥ २५।१८५ ॥<br>
धामप्रदक्षिणं नीत्वा पुनराविश्य चालयम् ।<br>
अवरोप्य च देवेशं स्थाप्य चास्थानमण्डपे ॥ २५।१८६ ॥<br>
पाद्यमाचमनं दत्वा मुखवासं प्रदाय च ।<br>
कौतुकं तु विसृज्यैव शुद्धोदैस्स्नापयेत्प्रभुम् ॥ २५।१८७ ॥<br>
विमृज्य प्लोतवस्त्रेण समलङ्कृत्य पूर्ववत् ।<br>
कौतुकं पुनराबद्ध्य हविःपश्चान्निवेदयेत् ॥ २५।१८८ ॥<br>
कुर्याद्राजोपचाराणि स हि राजा जगत्प्रभुः ।<br>
विनोदं कारयेच्चैव नृत्तगीतादिभिर्बहु ॥ २५।१८९ ॥<br>
ततः प्रणम्य देवेशं पूर्वस्थाने निवेशयेत् ।<br>
प्रथमे ऽहनि सायेतु कर्तव्यमिदमीरितम् ॥ २५।१९० ॥<br>
द्वितीयाहःप्रभृत्येव सायं प्रातश्च नित्यशः ।<br>
नित्यार्चनान्ते द्विगुणमर्चयेच्च निवेदयेत् ॥ २५।१९१ ॥<br>
कुम्भदेवान् समाराध्य ध्वजदेवार्चनं चरेत् ।<br>
होमं बलिं च दत्वातु कारयेदुत्सवं तथा ॥ २५।१९२ ॥<br>
तृतीये पञ्चये ऽवाह्नि प्रातस्स्याद्गरुडोत्सवः ।<br>
षष्ठे ऽहनि तु मध्याह्ने देवीभ्यां सहितं हरिम् ॥ २५।१९३ ॥<br>
पीठमध्ये समारोप्य समभ्यर्च्याष्टविग्रहैः ।<br>
जलकुङ्कुममादाय कारयेदुत्सवं तथा ॥ २५।१९४ ॥<br>
नववस्त्रादिकं दत्वा पृथुकानि निवेद्य च ।<br>
दत्वा ताम्बूलमाचाममर्चयेद्राजवत्प्रभुम् ॥ २५।१९५ ॥<br>
सप्तमे प्रातरर्चान्ते कुर्यात्सप्तर्षिपूजनम् ।<br>
वृणुयादृत्विजस्सप्ततदाचार्यपुरस्सरान् ॥ २५।१९६ ॥<br>
ध्यात्वा सप्तर्षिवत्तांस्तु स्वर्णं गामाज्यमेव च ।<br>
तण्डुलोदककुम्भादीन् दूर्वाग्रं क्रमुकं तथा ॥ २५।१९७ ॥<br>
दद्यात्प्रभूतं तेभ्यन्तु ब्राह्मणेभ्यः पृथक् पृथक् ।<br>
तत्सायं च विशेषेण कृष्णगन्धानुलेपनम् ॥ २५।१९८ ॥<br>
सद्यः प्रतिसरं बद्ध्वा देवाग्रे स्थण्डिलं चरेत् ।<br>
कृष्णागुरु समादाय सर्ववाद्यसमायुतम् ॥ २५।१९९ ॥<br>
ग्रामं प्रदक्षिणं कृत्वा स्थण्डिलोपरि विन्यसेत् ।<br>
पुण्याहं विधिवत्कृत्वा श्रियमावाह्य तत्र च ॥ २५।२०० ॥<br>
संस्कृत्य विधिवद्गन्धान् समभ्यर्च्य हरिं ततः ।<br>
&ldquo;गन्धद्वारेऽति मन्त्रेण सर्वाङ्गं लेपयेद्गुरुः ॥ २५।२०१ ॥<br>
देव्यादीनां तथा कुर्यात्तत्तन्मन्त्रैर्यथाविधि ।<br>
तच्छेषगन्धं भक्त्यैव भक्तेभ्यो दापयेद्गुरुः ॥ २५।२०२ ॥<br>
तद्गन्धधारणान्नॄणां भदेयुस्सर्वसम्पदः ।<br>
सायमर्चावसाने तु रथयात्रां समाचरेत् ॥ २५।२०३ ॥<br>
अष्टमे दिवसे प्राप्ते समाप्ते प्रातरुत्सवे ।<br>
अलङ्कृत्य तु देवेशं मृगयोत्सवमाचरेत् ॥ २५।२०४ ॥<br>
मध्याह्ने देवदेवस्य जलक्रीडोत्सवं चरेत् ।<br>
प्रपां कृत्वा विधानेन नद्यादीनां तटे बुधः ॥ २५।२०५ ॥<br>
वितानाद्यैरलङ्कृत्य जलक्रीडार्थमण्टपम् ।<br>
बिम्बाध्यर्धायतामर्धविस्तारां बिम्बदघ्निकाम् ॥ २५।२०६ ॥<br>
जलद्रोणीमथाच्छिद्रां न्यस्य लोहमयीं घनाम् ।<br>
नादेयाद्भिस्समापूर्व &ldquo;धारास्विऽति च मन्त्रतः ॥ २५।२०७ ॥<br>
एलाचन्दनकर्बूरैः कुङ्कुमेनाधिवासयेत् ।<br>
कल्हारकेतकीपुष्पैरुशीरागुरुभिस्तथा ॥ २५।२०८ ॥<br>
आस्तीर्य नववस्त्राणि &ldquo;वेदाहऽमिति मन्त्रतः ।<br>
&ldquo;पुण्यतीर्थं शिवं पुण्यं देवावासऽमिति ब्रुवन् ॥ २५।२०९ ॥<br>
अधिदेवं समावाह्य विग्रहैरष्टभिर्यजेत् ।<br>
मण्डपे पश्चिमार्धे तु विष्टरे सोत्तरछदे ॥ २५।२१० ॥<br>
देवदेवं समास्थाप्य शकुनसूक्तं समुच्चरन् ।<br>
नववस्त्रोत्तरीयाद्यैरलङ्कृत्य मनोहरम् ॥ २५।२११ ॥<br>
पाद्यादिभिस्समभ्यर्च्य स्थापगैस्सहितो गुरुः ।<br>
&ldquo;भूः प्रपद्येऽति मन्त्रेण देवदेवं प्रणम्य च ॥ २५।२१२ ॥<br>
&ldquo;परं रंहेऽति मन्त्रेण देवमादायचादरात् ।<br>
&ldquo;प्रतद्विष्णुस्त्सवतऽइति जलद्रोण्यां निवेश्य च ॥ २५।२१३ ॥<br>
इन्द्रादी श्च जयादीश्च तण्डुलैःक्ज् प्तमण्डले ।<br>
समावाह्य समभ्यर्च्येज्जलद्रोण्यभितो गुरुः ॥ २५।२१४ ॥<br>
&ldquo;अपो हि ष्ठाऽदि मन्त्रां स्त्रीननुवाकान्त्समुच्चरन् ।<br>
&ldquo;इदमापश्शिऽवेत्युक्त्वा &ldquo;आपो वा इदऽमुच्चरन् ॥ २५।२१५ ॥<br>
अभिमन्त्ष जलद्रोण्यां देवदेवं प्रणम्य च ।<br>
पौरुषं सूक्तमुच्चार्य विष्णुसूक्तं च वैष्णवम् ॥ २५।२१६ ॥<br>
&ldquo;इषे त्वोर्जेऽत्वादि जपन् &ldquo;भूरानिलयऽ इत्यपि ।<br>
मङ्जयित्वा जलद्रोण्यां देवं प्राक्छिरसं हरिम् ॥ २५।२१७ ॥<br>
अधिवास्यतु यामार्धं यामद्वयमथापि वा ।<br>
&ldquo;परं रंऽहेति मन्त्रेण तत उद्धृत्यवै पुनः ॥ २५।२१८ ॥<br>
अलङ्कृत्य च वस्त्राद्यैर्यथार्हं परिपूज्य च ।<br>
यानमारोप्य देवेशं ग्राममालयमेव वा ॥ २५।२१९ ॥<br>
प्रदक्षिणं क्रमान्नीत्वा सर्वालङ्कालसंयुतम् ।<br>
ग्रामवीथ्यामुपहृतमुपहालमगृह्य च ॥ २५।२२० ॥<br>
पुनरालयमाविश्य संस्थाप्यास्थानमण्डपे ।<br>
सुगन्धितैलेनाभ्यज्य देवं संस्नाप्य पूर्ववत् ॥ २५।२२१ ॥<br>
जीवस्थाने समास्थाप्य समभ्यर्च्य निवेदयेत् ।<br>
तद्रात्रावुत्सवान्तेतु देवं देवीयुतं हरिम् ॥ २५।२२२ ॥<br>
प्रतिष्ठोक्तविधानेन बद्ध्वा प्रतिसरं ततः ।<br>
अधिवासविधानेन शयने शाययेद्गुरुः ॥ २५।२२३ ॥<br>
प्रभाते देवसुत्थाप्य पाद्याद्यर्घ्यान्तमर्चयेत् ।<br>
तस्मिन् तीर्थदिने प्रातर्हेमाद्यं प्रातरुत्सवम् ॥ २५।२२४ ॥<br>
कृत्वा हविर्विना देवमभ्यर्च्यास्थानमण्डपे ।<br>
प्रमुखे गरुडं पश्चाद्दक्षिणे चक्रमेव च ॥ २५।२२५ ॥<br>
अमितं चोत्तरेधीमान् धान्यपीठोपरि न्यसेत् ।<br>
नित्यपूजां हविर्दानं ध्रुवबेरे समाचरेत् ॥ २५।२२६ ॥<br>
पूर्वालङ्कृतवस्त्रादीन् विसृज्यैव प्रयत्नतः ।<br>
अन्यवस्त्राणिचाच्छाद्य यथार्हं भूष्य भूषणैः ॥ २५।२२७ ॥<br>
अष्टोपचारैरभ्यर्च्य देवं चक्रादिदेवताः ।<br>
व्रीहिभिस्थ्सण्डिलं कृत्वा द्विहस्तायतविस्तृतम् ॥ २५।२२८ ॥<br>
उलूखलं च मुसलं स्थाप्य वस्त्रेण संयुतम् ।<br>
तयोरीशौ क्रमेणैव ब्रह्येशावर्चयेद्बुधः ॥ २५।२२९ ॥<br>
पात्रे हरिद्रां सङ्गृह्य सिनीवालीमथार्ऽच्य च ।<br>
उलूखले हरिद्रां च तन्मन्त्रेण विनिक्षिपेत् ॥ २५।२३० ॥<br>
गृहीत्वा वैष्णवैर्मन्त्रैराचार्यो मुसलं तथा ।<br>
विष्णुसूक्तं समुच्चार्य किञ्चित्तदवघातयेत् ॥ २५।२३१ ॥<br>
भक्तैर्वा देवदासीभिश्चूर्णीकृत्य विशेषतः ।<br>
एकस्मिन्वाद्वयोर्वाथ त्रिषु वा कलशेषुवै ॥ २५।२३२ ॥<br>
गन्धोषितं च वादैलमाढकं परिगृह्यच ।<br>
पिधाय च पिधानैश्च स्थण्डिलोपरि विन्यसेत् ॥ २५।२३३ ॥<br>
आच्छाद्य नववस्त्रेण सोमं तैले समर्चयेत् ।<br>
सिनीवालीं च तच्चूर्णे चक्रादींश्च प्रपूजयेत् ॥ २५।२३४ ॥<br>
देवमभ्यर्च्य पुण्याहं वाचयन्वैष्णवं गुरुः ।<br>
संस्राव्य मूर्थ्नि तत्तैलं &ldquo;वेदाहऽमिति मन्त्रतः ॥ २५।२३५ ॥<br>
हारिद्रचूर्णैस्संस्नाप्य चक्रादीन् स्नापयेत्ततः ।<br>
तच्छिष्टं धारयन् भक्तस्सर्वपापैः प्रमुच्यते ॥ २५।२३६ ॥<br>
अथ याने समारोप्य देवं चक्रादिभिस्सह ।<br>
चूर्णोत्सवमिमं कृत्वा तीर्थोत्सवमथाचरेत् ॥ २५।२३७ ॥<br>
देवखातं यदि फवेत्तीर्थं तत्र प्रशस्यते ।<br>
नद्यादितीरे संस्थाप्य देवीभ्यां सह वा विना ॥ २५।२३८ ॥<br>
चक्रादीन् पूर्ववत् स्थाप्य प्रमुखे स्थण्डिलं चरेत् ।<br>
द्रव्येणापूर्व कलशान् गायत्रीमन्त्रमुच्चरन् ॥ २५।२३९ ॥<br>
मध्ये सिद्धार्थकं न्यस्य प्राच्यां स्यादक्षतोदकम् ।<br>
दक्षिणे गन्धतोयं स्यात्पश्चिमे तु कुशोदकम् ॥ २५।२४० ॥<br>
जप्योदकं चोत्तरे स्याद्विदिशासु च मध्यतः ।<br>
उपस्नानानि विन्यस्य क्रमात्तदधिपान् गुरुः ॥ २५।२४१ ॥<br>
आदित्यानप्सरसश्च काश्यपं च गुरुं तथा ।<br>
ऋतूंश्च मरुतश्चैव मुनीं स्तक्षकमेव च ॥ २५।२४२ ॥<br>
मन्त्रान्विद्याधरांश्चैव क्रमेणावाह्यचार्चयेत् ।<br>
&ldquo;पूतस्तऽस्येति मन्त्रेण &ldquo;इमा ओषधयऽइत्यपि ॥ २५।२४३ ॥<br>
&ldquo;अभि त्वा शूरऽ&quot;चत्वारिऽ&quot;पूतस्तन्येऽतिचक्रमात् ।<br>
कलशैः पञ्चभिस्स्नाप्यतत्तद्द्रव्यान्तरे क्रमात् ॥ २५।२४४ ॥<br>
&ldquo;वारीश्चतस्रऽइत्युक्त्वा चोपस्नानं समाचरेत् ।<br>
शिष्टाभिः कलशाद्भिश्च चक्राधीनभिषिच्य च ॥ २५।२४५ ॥<br>
प्रविश्य तु जलं तत्र वरुणं चार्चयेत्क्रमात् ।<br>
हस्ताभ्यां चक्रमादाय देवं भक्तैस्समन्वितः ॥ २५।२४६ ॥<br>
आचार्यः प्रथमं तीर्थे चक्रं स्सृष्ट्यावगाहयेत् ।<br>
नाभिदघ्नजले तत्र जलमध्ये तु सुस्थितः ॥ २५।२४७ ॥<br>
चक्रं देवं हृदि स्थाप्य हस्ताभ्यां धारयन् दृढम् ।<br>
&ldquo;ये ते शतम्ऽ समुच्चार्य प्राङ्मुखो वाप्युदङ्मुखः ॥ २५।२४८ ॥<br>
निमज्जयेत्तदा चक्रं सर्ववाद्ययुतं गुरुः ।<br>
जनास्सर्वे च तत्तीर्थे स्नात्वा विगतकल्मषाः ॥ २५।२४९ ॥<br>
भवेयुरश्वमेधस्य फलं च समवाप्नुयुः ।<br>
ततस्तीरे प्रतिष्ठाप्य विष्टरे चक्रमुत्तमे ॥ २५।२५० ॥<br>
कुर्यादवभृथस्नानं शुद्धस्नानोक्तमार्गतः ।<br>
ततो विसृज्य वस्त्रादीन् देवं चान्यैर्विभूष्य च ॥ २५।२५१ ॥<br>
तत्रैव नसस्नाम्भारान् सम्भृत्य विधिना गुरुः ।<br>
देवीभ्यां सह देवेशं स्नापयेत्पूर्ववत्प्रभुम् ॥ २५।२५२ ॥<br>
अलङ्कृत्य विशेषेण कुर्यादर्घ्यान्तपूजनम् ।<br>
पश्चाद्देवं समादाय सर्वालङ्कारसंयुतम् ॥ २५।२५३ ॥<br>
शाकुनं सूक्तमुच्चार्य नीत्वा ग्रामं प्रदक्षिणम् ।<br>
देवालयं प्रविश्याथस्थाप्य चास्थानमण्डपे ॥ २५।२५४ ॥<br>
पाद्यादिभिस्समभ्यर्च्य वेदानध्यापयेत्क्रमात् ।<br>
मुहुःपुष्पाञ्जलिं दत्वाजीवस्थाने निवेशयेत् ॥ २५।२५५ ॥<br>
चक्रादीनपि चादाय तत्तत्थ्साने निवेश्य च ।<br>
पुण्याहं वाचयित्वातु प्रोक्षणेः प्रोक्षणं चरेत् ॥ २५।२५६ ॥<br>
नित्यपूजं समाप्यैव हविर्दद्याद्विशेषतः ।<br>
यागशालां समासाद्य हुत्वाग्निषु च वैष्णवम् ॥ २५।२५७ ॥<br>
कुम्भस्थां शक्तिमादाय ध्रुवबेरे ऽवरोपयेत् ।<br>
अन्तहोमं च हुत्वाग्निं नित्यकुण्डेप्रणीय च ॥ २५।२५८ ॥<br>
तद्रात्रौ नित्यहोमान्ते बलिं दत्वा च पूर्ववत् ।<br>
पश्चाच्चक्रं विना दद्याद्बलिं शुद्धान्न कल्पितम् ॥ २५।२५९ ॥<br>
पूर्वोक्तेनैव मार्गेण सर्वत्र बलिमाचरेत् ।<br>
चैत्यस्थाने प्रपायां तु उत्याने वृक्षमूलके ॥ २५।२६० ॥<br>
तटाके निर्झरे कूपवापीवल्मीकपार्श्वके ।<br>
श्मशाने ऽन्यत्र देवाग्रे वीथ्यन्तेषु च निक्षिपसेत् ॥ २५।२६१ ॥<br>
पुनरालयमाविश्य स्नात्वा चाप्यग्निसन्निधौ ।<br>
ध्वजमूलं समासाद्य सर्ववाद्य समायुतम् ॥ २५।२६२ ॥<br>
ध्वचावरोहणं कुर्याद्ध्वजमत्रं समुच्चरन् ।<br>
तद्ध्वजं तु समादाय प्रादक्षिण्यक्रमेण वै ॥ २५।२६३ ॥<br>
परीत्य मन्दिरं पश्चात्प्रविश्याभ्यन्तरं पुनः ।<br>
देवस्य पादमूले तु न्यस्य पुष्पाञ्जलिं ददेत् ॥ २५।२६४ ॥<br>
क्षमामन्त्रं समुच्चार्य दण्डवत्प्रणमेद्भुवि ।<br>
फलश्रुतिः<br>
एवं यः कुरुते भक्त्वा विष्णोरुत्सवमादरात् ॥ २५।२६५ ॥<br>
सर्वपापविशुद्धात्मा सर्वान् कामानवाप्य च ।<br>
अन्ते विमानमारुह्य विष्णुलोकं स गच्छति ॥ २५।२६६ ॥<br>
पुष्पयागः अतःपरं प्रवक्ष्यामि पुष्पयागं सुखावहम् ।<br>
द्वितीयदिवसे तीर्थात्पुष्पयागं समाचरेत् ॥ २५।२६७ ॥<br>
शान्तिदं पुष्टिदं चेति काम्यदं च त्रिधा भवेत् ।<br>
प्रातर्मध्याह्नापराह्णाः क्रमात्कालाः प्रकीर्तिताः ॥ २५।२६८ ॥<br>
न्यूनं वाप्यधिकं चैतद्दोषोपशमनाय वै ।<br>
आस्थानमण्डपे वाथ स्नपनालय एव वा ॥ २५।२६९ ॥<br>
चतुर्दिशं चतुर्हस्तं गोपयेनोपलिप्य च ।<br>
पञ्चविंशत्पदं कृत्वा षट्सूत्रैः प्रागुद्गगतैः ॥ २५।२७० ॥<br>
मध्ये ननपदे पद्मं साष्टपत्रं सकर्णिकम् ।<br>
रत्नधान्यादिकैर्वापि तण्डुलैर्व्रीहिभिस्तिलैः ॥ २५।२७१ ॥<br>
बहिस्तेषु पदेष्वग्रे वीशमेकत्र पूजयेत् ।<br>
दक्षिणे चक्रमभ्यर्च्य पङ्क्तीशं पश्चिमे तथा ॥ २५।२७२ ॥<br>
उदीच्यां शान्तमभ्यर्च्य शेषेषु च पदेषु वै ।<br>
पूजाद्रव्याणि सम्भृत्य प्रत्येकं विन्यसेद्बुधः ॥ २५।२७३ ॥<br>
दलेष्वष्टसु पद्मस्य सुवर्णशकलोपरि ।<br>
लोकपालान्त्समभ्यर्च्य वस्त्रोपरि यथादिशम् ॥ २५।२७४ ॥<br>
निष्कत्रयसुवर्णेव कल्पिते कर्णिकोपरि ।<br>
आदित्यमण्डलं तत्र राजते चन्द्रमण्डलम् ॥ २५।२७५ ॥<br>
तस्मिन् सुवर्णरूपे तु वह्नि मण्डलमर्चयेत् ।<br>
विष्टरं तत्र संस्थाप्य तदन्तर्गतपङ्कजे ॥ २५।२७६ ॥<br>
तत्र देवं प्रतिष्ठाप्य यावद्दिवसमुत्सवम् ।<br>
तावत्कृत्वस्समभ्यर्छ्य सप्तविंशतिविग्रहैः ॥ २५।२७७ ॥<br>
तत्र पूजावसानेतु तत्तत्पुष्पाञ्जलिं ददेत् ।<br>
पङ्कजं तुलसी बिल्वं करवीरमथोत्पलम् ॥ २५।२७८ ॥<br>
नन्द्यावर्तं च कुमुदमपामार्गं तथैव च ।<br>
विष्णुक्रान्तं च दूर्वां चक्रमादेतान्यनुक्रमात् ॥ २५।२७९ ॥<br>
एवं पुष्पाजलिं दत्वा ऋत्विजस्सहतैर्गुरुः ।<br>
नृत्तैर्गेयैश्चवाद्यैश्च चतुर्वेदस्तवैरपि ॥ २५।२८० ॥<br>
परात्परतरं पारं गुह्याद्गुह्यतरं गुरुम् ।<br>
सर्ववेदार्थसारं तं द्वादशाष्याक्षरं तथा ॥ २५।२८१ ॥<br>
जपन्तो विष्णुगायत्रीं शतमष्टोत्तरं ततः ।<br>
दद्युः पुष्पाञ्जलि भक्त्या देवदेवस्य पादयोः ॥ २५।२८२ ॥<br>
पञ्चाग्निष्वथ वाग्नींस्त्रीन् पैण्डरीकमथापि वा ।<br>
देवस्य परितः कुर्यादुत्तमादिक्रमे क्रमात् ॥ २५।२८३ ॥<br>
उत्तमे सभ्यकुण्डे तु मध्ये त्वाहवनीयके ।<br>
हौत्रप्रशंसनं कुर्यात्तदालयगतान्त्सुरान् ॥ २५।२८४ ॥<br>
आवाह्याज्यं निरूप्यैव तत्क्रमेणाहुतीर्यजेत् ।<br>
वैष्णवं विष्णुसूक्तं च सम्यग्घुत्वा विशेषत ॥ २५।२८५ ॥<br>
ततश्चाहवनीयाग्नौ नृसूक्तं वैष्णवं यजेत् ।<br>
दक्षिणाग्नौ विष्णुसूक्तं श्रीसूक्तं च यजेत्क्रमात् ॥ २५।२८६ ॥<br>
जुहुयाद्गार्हपत्याग्नौ गायत्रीं वैष्णवीं(वं)ततः ।<br>
आवसद्ध्ये तु जुहुयात्सूक्तमेकाक्षरादिकम् ॥ २५।२८७ ॥<br>
आज्येन समिधा तत्तद्धविर्भेदैश्च हूयताम् ।<br>
एतदुत्तममुद्दिष्टं मध्यमं तु प्रवक्ष्यते ॥ २५।२८८ ॥<br>
यथालाभप्रमाणेन पूर्वोक्तार्धेन वा हरेः ।<br>
पद्ममण्डलदेवानां कारयेत्प्रतिमादिकम् ॥ २५।२८९ ॥<br>
तत्तद्दिनार्चनान्ते तु शुद्धान्नं वा निवेद्य च ।<br>
सर्वार्चान्ते पञ्चहविर्दद्यादित्याह पूर्वजः ॥ २५।२९० ॥<br>
चतुर्वेदादिघोषं च चतुर्दिक्षु प्रकल्पयेत् ।<br>
अब्जहोमं क्रमेणैव जुहुयान्मन्त्र वित्तमः ॥ २५।२९१ ॥<br>
पुष्पन्यासक्रमेणैव सर्वविद्येश्वरान्तकम् ।<br>
अभ्यर्च्य प्रथमं पश्चात्पष्पयागोक्त पूजनम् ॥ २५।२९२ ॥<br>
कृत्वा यथालाभहविर्भक्ष्याणि विविधानि च ।<br>
निवेद्य मुखवासान्ते परिवारबलिं क्षिपेत् ॥ २५।२९३ ॥<br>
इत्येवं मध्यमे प्रोक्तं प्रवक्ष्याम्यधमे पुनः ।<br>
विना दिशादिभिर्भेदैर्हेमैश्च पृथगर्चनैः ॥ २५।२९४ ॥<br>
मण्डले देवमारोप्य पूजयित्वा यधाविधि ।<br>
हवींषि पञ्च चोक्तानि निवेद्य च ततः परम् ॥ २५।२९५ ॥<br>
दद्यात्पुष्पाञ्जलिं मन्त्रैस्समस्तदिवसोदितैः ।<br>
जान्वन्तं च तथोर्वन्तं कट्यन्तं च समर्चयेत् ॥ २५।२९६ ॥<br>
नाभ्यन्तं च स्तनान्तं च बाह्यस्तमिति चक्रमात् ।<br>
ग्रीवान्तं च ललाटान्तं मौल्यस्तमिति चक्रमात् ॥ २५।२९७ ॥<br>
तत्तत्पूजावसानेतु हविस्सम्यङ्नि वेदयेत् ।<br>
उत्सवाज्ञातदोषाणां प्रायश्चित्तमिदं स्मृतम् ॥ २५।२९८ ॥<br>
अतस्सर्वप्रयत्नेन पुष्पयागं समाचरेत् ।<br>
द्वादशाराधनम्<br>
कुर्याद्यथोक्तविधिना द्वादशाराधनं तथा ॥ २५।२९९ ॥<br>
दद्यादाचार्यपूर्वेभ्यो दक्षिणां विधिवत्ततः ।<br>
एकविंशतिनिष्कन्तु दद्यादाचार्यदक्षिणाम् ॥ २५।३०० ॥<br>
पदार्थिनां च सर्वेषां तदर्धं स्यात्पृथक् पृथक् ।<br>
गोभूमिभ्यां विशेषेण दत्वाचार्यं प्रसादयेत् ॥ २५।३०१ ॥<br>
आचार्यस्सुप्रसन्नात्मा सर्वाग्निषु यथाक्रमम् ।<br>
अन्तहोमं समाप्यैव देवदेवं प्रणम्य च ॥ २५।३०२ ॥<br>
जीवस्थाने प्रतिष्ठाप्य देवेशं सम्यगर्चयेत् ।<br>
ब्राह्मणान् भोजयेच्चैव प्रदद्याद्भूरिदक्षिणाम् ॥ २५।३०३ ॥<br>
पुष्पयागोत्सवः प्रोक्तो देवदेवस्य शार्ङ्गिणः ।<br>
शान्तिकादिविधाने तु कुर्यादङ्कुरपूर्वकम् ॥ २५।३०४ ॥<br>
एवं यःकुरुते भक्त्यापुष्बयागं हरेः प्रियम् ।<br>
सर्वान् कामानवाप्यैव सर्वैश्वर्यमवाप्य च ॥ २५।३०५ ॥<br>
सर्वान् शत्रून् विजित्वैव प्रजापशुसमन्वितः ।<br>
अन्ते विमानमारुह्य विष्णुसायुज्यमाप्नुयात् ॥ २५।३०६ ॥</p>
<p>इति श्रीवैखानसे भगवच्छास्त्रे भृगुप्रोक्तायां संहितायां प्रकीर्णाधिकारे पञ्चविंशो ऽध्यायः।</p>
<hr>
<p>अथ षड्विंशो ऽध्यायः</p>
<p>अथ षड्विंशो ऽध्यायः<br>
प्रायश्चित्तम्</p>
<p>अतःपरं प्रवक्ष्यामि भूपरीक्षादिनिष्कृतिम् ।<br>
न्यूने ऽतिरिक्ते व्याघाते प्रायश्चित्तं समाचरेत् ॥ २६।१ ॥<br>
प्रायोदोषस्समुद्दिष्टश्चित्तं तस्य निवारणम् ।<br>
प्रायश्चित्तं समाख्यातं कुर्यात्कर्मसमृद्धये ॥ २६।२ ॥<br>
प्रायश्चित्तमकुर्वाणस्सति दोषे विनश्यति ।<br>
तस्मात्सर्मप्रयत्नेन कुर्याद्यत्नेन निष्कृतिम् ॥ २६।३ ॥<br>
आलयस्य च निर्माणं पूजाद्यास्तत्र याःक्रियाः ।<br>
अस्माच्छास्त्रादतिक्रम्य निष्फलाःप्रभवन्तिहि ॥ २६।४ ॥<br>
तद्दोषशमनायैव महाशान्तिपुरस्सरम् ।<br>
सर्वाःक्रियाःक्रमेणैव पुनश्शास्त्रोक्तवच्चरेत् ॥ २६।५ ॥<br>
यच्छास्त्रविधिमुत्सृज्य क्रियते कामकारतः ।<br>
नोक्तं दद्यात्फलं कर्म प्रत्युतानर्थदं भवेत् ॥ २६।६ ॥<br>
शिल्पं च ज्योतिषं वास्तु तदऽन्ये चागमाः परे ।<br>
तावता हि प्रमाणं स्याद्यावदेतेन नान्तरम् ॥ २६।७ ॥<br>
वैखानसमिदं शास्त्र मन्यशास्त्रानपेक्षितम् ।<br>
प्रणिवायाब्जजः पूर्वं सर्वशास्त्रार्थसङ्ग्रहम् ॥ २६।८ ॥<br>
मोहादज्ञानतो वापि विचिकित्सापदेषु यः ।<br>
शास्त्रान्त रानुरोधेन शास्त्रमेतद्विमानयेत् ॥ २६।९ ॥<br>
स याति नरकं घोरं यावदाभूतसम्प्लवम् ।<br>
तस्मान्निष्कास्य तं मूढं शास्त्रोक्तं सम्यगाचरेत् ॥ २६।१० ॥<br>
यदागच्छेद्बहिर्द्वारं भूमिं सम्यक् परीक्षितुम् ।<br>
अपतेदन्तरायश्चेत्प्रायश्चित्तं हुनेद्बुधः ॥ २६।११ ॥<br>
जपेच्च वैष्णवं वैघ्नं शतशः पुनराचरेत् ।<br>
दुर्दर्शने जपेत्सौरं हुनेत्पूर्वोक्तवद्बुधः ॥ २६।१२ ॥<br>
दुर्वाक्ये तु श्रुते ब्राह्मं जपेत्सारस्वतं तथा ।<br>
तत्काले कलहे चैव शोणितप्रस्रवे तथा ॥ २६।१३ ॥<br>
अग्निदाहादिके चैव वैष्णवं सौम्यसंयुतम् ।<br>
वैष्वक्सेनं तथा सौदर्शनं गारुडमेव च ॥ २६।१४ ॥<br>
लौकिकाग्नौ हुनेद्ध्यात्वा देवं पश्चात्समाचरेत् ।<br>
भूपरीक्षणकाले तु यदि पांसुक्षयो भवेत् ॥ २६।१५ ॥<br>
पूर्णाहुतिं च जुहुयात्तथा मिन्दाहुती बुधः ।<br>
परीक्षिता यदा भूमिः पूर्वमेवान्यवर्त्मना ॥ २६।१६ ॥<br>
औपासनाग्निमाधाय व्याहृत्यन्तं तु वैष्णवम् ।<br>
जुहुयाद्दशशः कुर्यात्ततः कर्माणि मन्त्रतः ॥ २६।१७ ॥<br>
वृषभस्याङ्गहानौतु कर्षणे दोषशान्तये ।<br>
रौद्रं ब्राह्मं च जुहुयात्ततो ऽन्यं वृषमाहरेत् ॥ २६।१८ ॥<br>
हलादीनां तु निर्माणे यज्ञवृक्षेतरैः कृते ।<br>
तथा प्रमाणहीने च जुहुयाद्वैष्णवं तथा ॥ २६।१९ ॥<br>
सौम्यं चैव तथाग्नेयं प्राजापत्यं च देशिकः ।<br>
रज्जभेदे वारुणं च सीताभेदेश्रियं तथा ॥ २६।२० ॥<br>
दात्रभेदे तु जुहुयाज्ज्येष्ठामन्त्रं विचक्षणः ।<br>
ऋषिभेदे तु वायव्यं क्षिणीये वासवं तथा ॥ २६।२१ ॥<br>
युगे नागं प्रतोदे तु याम्ये व्याहृतिसंयुतम् ।<br>
कपालास्थितुषाङ्गारकेशवल्मीकखर्पराः ॥ २६।२२ ॥<br>
दृष्टाःकर्षणकाले चेत्तद्व्यपोह्याविलम्बितम् ।<br>
अभ्युक्ष्य पञ्चगव्येन सौम्याग्नेयौ हुनेत्क्रमात् ॥ २६।२३ ॥<br>
तत्र चेदर्चने हीने शान्तवीशानपायिनाम् ।<br>
वैष्णपं जुहुयात्तत्तद्दैवत्यं चार्ऽचयेत्पुनः ॥ २६।२४ ॥<br>
बीजावापनहीने तु जुहुयाद्वैष्णवं तथा ।<br>
सौम्यं हुत्वा च वायव्यं पुनर्बीजानि वापयेत् ॥ २६।२५ ॥<br>
गवां निवेदने हीने वैष्णपं चामितं हुनेत् ।<br>
गारुडं चक्रमन्त्रं च दशशस्सुसमाहितः ॥ २६।२६ ॥<br>
पलालभारानाहृत्य गोगणेभ्यो निवेदयेत् ।<br>
पददेवबलौ हीने हुनेत्तन्मन्त्रपूर्वकम् ॥ २६।२७ ॥<br>
वैष्णवं ब्राह्ममैन्द्रं च याम्यं वारुणमेव च ।<br>
कौबेरं च क्रमाद्धुत्वा बलिं तत्र समर्पयेत् ॥ २६।२८ ॥<br>
ब्रह्मपद्मक्रियाहानौ वैष्णवब्राह्मवारुणान् ।<br>
भूदैवत्यं च जुहुयात्पुनः कार्यं समाचरेत् ॥ २६।२९ ॥<br>
दिक्फरिच्छेदहीने तु दिग्दैवत्यं च वैष्णवम् ।<br>
सौरं चैव पुनर्हुत्वा कुर्याद्दिक्साधनं ततः ॥ २६।३० ॥<br>
विमानार्थं यदा भूमिःखन्यते तत्र सम्भवे ।<br>
शर्कराशल्यलोष्टादौ वैष्णवं ब्राह्ममेव च ॥ २६।३१ ॥<br>
पञ्चभूताधिदै वत्यं व्याहृतीश्च हुनेत्क्रमात् ।<br>
हीने ऽधिके वा माने तु शीलाया इष्टकस्य वा ॥ २६।३२ ॥<br>
वैष्णवं विष्णुसूक्तं च हुत्वा विधिवदाचरेत् ।<br>
विपर्यासे तु विन्यासे दिग्दैवत्यं च वैष्णवम् ॥ २६।३३ ॥<br>
हुत्वा यथोक्तवत्कृत्वाजपेद्वेदादिकान्मनून् ।<br>
रत्नन्यासविहीने तु हुनेत्तदधिपान्ममान् ॥ २६।३४ ॥<br>
विष्णुसूक्तन्ततो हुत्वा रत्नन्यासं समाचरेत् ।<br>
गर्भन्यासविहीने तु वैष्णवं विष्णुसूक्तकम् ॥ २६।३५ ॥<br>
हुत्वा श्रीभूमि दैवत्यं गर्भन्यासं पुनश्चरेत् ।<br>
प्रमाणहीने तु वैष्णवं विष्णुसूक्तकम् ॥ २६।३६ ॥<br>
सौरं सौम्यमथाग्नेयं यजेत्कुर्याद्विधावतः ।<br>
निर्माणकाले द्रव्याणां स्थापने सङ्करेणवै ॥ २६।३७ ॥<br>
विपर्यासे च सम्प्राप्ते वैष्णवं जुहु यात्क्रमात् ।<br>
तत्तत्थ्सानाधिदैवत्यं हुत्वा विधिवदाचरेत् ॥ २६।३८ ॥<br>
अनुक्तदेशे न्यासे च विष्णुसूक्तं च पौरुषम् ।<br>
हुनेच्छ्रीभूमिदैवत्यं तत्तत्थ्साने निवेशयेत् ॥ २६।३९ ॥<br>
अप्रमाणे शिलायां वा तथा मूर्धेष्टकादिषु ।<br>
जुहुयान्निष्कृतिं विद्वानाद्येष्टकविधानतः ॥ २६।४० ॥<br>
स्थूपिकीले तदाधारे प्रमाणपरिवर्जिते ।<br>
अलाभे चोक्तदारूणां वैष्णवं सौम्यपावके ॥ २६।४१ ॥<br>
भूदैवत्यं च हुत्वा तु विधिना कालयेद्बुधः ।<br>
विमाने निर्मिते पश्चात्सुधाकर्मण्यकल्पिते ॥ २६।४२ ॥<br>
वैष्णवं विष्णुसूक्तं च सूक्तं पौरुषमेव च ।<br>
हुनेच्छ्रीभूमिदैवत्यं विधिना पुनरारभेत् ॥ २६।४३ ॥<br>
आग्नेयं भूमिदैवत्यं हुत्वा कार्यं समाचरेत् ।<br>
हीने धाम्नःकवाटादौ धात्रादीन् जुहुयाच्च षट् ॥ २६।४४ ॥<br>
वैष्णवं श्रीमहीमन्त्रान् हुत्वा निर्मापयेत्पुनः ।<br>
प्राकारे गोपुरे हिने दोषो भूयान्महत्तरः ॥ २६।४५ ॥<br>
वंशहानिर्द्विषद्वृद्धिरर्थनाशो महद्भयम् ।<br>
शान्तेहिने महापत्स्यात्कुलं चोत्सीदति ध्रुवम् ॥ २६।४६ ॥<br>
भूतपीठविहीने तु धनधान्यायुषां क्षयः ।<br>
कूपारामहविश्शालपुष्पसञ्चयवाटिकाः ॥ २६।४७ ॥<br>
स्नानपानीयशाला च तथैवास्थानमण्डपम् ।<br>
नृत्तगीतप्रपाश्चैवं मण्डपादावनिर्मिते ॥ २६।४८ ॥<br>
सम्पद्येत महान् दोषः कृतं स्यादकृतं पुनः ।<br>
तस्मात्सर्वप्रयत्नेन कारयेच्छक्तितो बुधः ॥ २६।४९ ॥<br>
वैष्णवं विष्णुसुक्तं च पौरुषं सूक्तमेव च ।<br>
हुत्वा श्रीभूमिदैवत्यं तत्तद्दैवत्यमेव च ॥ २६।५० ॥<br>
यथोक्तं तु प्रकुर्वीत वित्तशाठ्यम्न कारयेत् ।<br>
प्रथमेष्टकां समारभ्य स्थूपिकीलावसानके ॥ २६।५१ ॥<br>
आनुक्तानां च दोषाणामियं स्यात्सर्वनिष्कृतिः ।<br>
आलयात्पुरतोवाथ दक्षिणे वा मनोरमे ॥ २६।५२ ॥<br>
शुचौ देशे प्रतिष्ठाप्य पद्माग्नौ जुहुयात्क्रमात् ।<br>
वैष्णवं विष्णुसूक्तं च पौरुषं सूक्तमेव च ॥ २६।५३ ॥<br>
हुनेच्छ्रीभूमिदै वत्यमङ्ग होमश्चहूयते ।<br>
स्थूप्याद्युपानपर्यन्तविमानाङ्गानि नामतः ॥ २६।५४ ॥<br>
&ldquo;दद्भ्यस्स्वाऽहादि जुहुयाद्ब्राह्मं रौद्रं विनायकम् ।<br>
आग्नेयं दुर्गासूक्तं च प्राजापत्यं च हावयेत् ॥ २६।५५ ॥<br>
समापिते विमाने तु धनलोभादिना पुनः ।<br>
ध्रुवबेरं विनाकृत्वा कौतुके स्थापिते यदि ॥ २६।५६ ॥<br>
आभिचारिकमेतत्स्याद्राज राष्ट्रविनाशनम् ।<br>
तद्दोषपरिहारार्थं महाशान्तिं त्षहं चरेत् ॥ २६।५७ ॥<br>
वैष्णवांश्च सुसम्पूज्य भोजयेद्ब्राह्मणान् बहून् ।<br>
&ldquo;क्षमऽस्वेति नमस्कृत्य देवदेवं तु कौतुकम् ॥ २६।५८ ॥<br>
बालालये प्रतिष्ठाप्य ध्रुवबेरं समाचरेत् ।<br>
ध्रुवार्चाबेरमथ वा कृत्वा स्थापनमाचरेत् ॥ २६।५९ ॥<br>
विमानस्य समाप्तौ तु मासादूर्ध्वं तु तत्र वै ।<br>
ध्रुवस्थापनहीने तु वैष्णवं जुहुयात्ततः ॥ २६।६० ॥<br>
विष्णुसूक्तं तथा रौद्रमैन्द्रमाग्ने यमेव च ।<br>
वारुणं बार्हस्पत्यं च श्रीभूदैवत्यमेव च ॥ २६।६१ ॥<br>
शान्तिं हुत्वा विधानेन दद्यादाचार्यदक्षिणाम् ।<br>
ब्राह्मणान् भोजयित्वैव पूजयित्वा तु वैष्णवान् ॥ २६।६२ ॥<br>
ध्रुवबेरं प्रतिष्ठाप्य विधिना सम्यगर्चयेत् ।<br>
एवं मासद्वये ऽतीते द्विगुणं निष्कृतिर्भवेत् ॥ २६।६३ ॥<br>
मासत्रये तु त्रिगुणमेवमावत्सरं भवेत् ।<br>
संवत्सरे व्यतीते तु दोषो भूयान्महत्तरः ॥ २६।६४ ॥<br>
सप्ताहं तु महाशान्तिं हुत्वाब्जाग्नौ विधानतः ।<br>
ब्राह्मणान् भोजयेत्पश्चाद्विधिना सर्वमाचरेत् ॥ २६।६५ ॥<br>
सप्तवर्षेषु सप्ताहं प्रथमादिक्रमेण वै ।<br>
केचिदिच्छन्ति मुनयस्सप्ताहान्तमिदं चरेत् ॥ २६।६६ ॥<br>
अत ऊर्ध्वं कर्षणादि पुनस्संस्कारमाचरेत् ।<br>
जलाधिवासनात्पूर्वमङ्गहानौ ध्रुवस्यतु ॥ २६।६७ ॥<br>
वैष्णवं विष्णुसूक्तं च सूक्तं पौरुषमेव च ।<br>
हुनेच्छ्रीभूमिदैवत्यं &ldquo;दद्भ्यस्स्वाहाऽदिकं तथा ॥ २६।६८ ॥<br>
आचार्यदक्षिणां दद्याद्बेरं सम्यक् परीक्षयेत् ।<br>
सन्धानयोग्यं सन्दध्यात्पुनः कार्यं समाचरेत् ॥ २६।६९ ॥<br>
शक्तश्चेन्नूतनं बेरमाहृत्य तु समाचरेत् ।<br>
शिलाग्रहणसंस्कारमकृत्वा शिल्पिना कृतम् ॥ २६।७० ॥<br>
बेरमादाय जुहुयाच्छान्तिं वैष्णवमन्त्रतः ।<br>
भूमौ पिधाय तद्बेरं वास्तुहोमं समाचरेत् ॥ २६।७१ ॥<br>
पर्यग्निपञ्चगव्याभ्यां बेरं संशोध्य यत्नतः ।<br>
परितः पूर्ववद्गत्वा बलिं देवं समर्च्य च ॥ २६।७२ ॥<br>
पश्चात्समन्त्रकं कृत्वाविधिना स्थापयेद्बुधः ।<br>
जलाधिवासनादर्वाक्थ्सापनात्पूर्वमेव च ॥ २६।७३ ॥<br>
देवस्य देव्यादीनां वा अङ्गहानिर्भवेद्यदि ।<br>
वैष्णवं विष्णुसूक्तं च पौरुषं सूक्तमेव च ॥ २६।७४ ॥<br>
श्रीसूक्तं च महीसूक्तं ब्राह्मं रौद्रं तथैव च ।<br>
मुन्योर्मन्त्रमथान्येषां तत्तन्मत्रं सुहूयताम् ॥ २६।७५ ॥<br>
सन्धानयोग्यं सन्दध्यादयोग्यं विधिवत्त्यजेत् ।<br>
सन्धाय वान्यं चाहृत्य पुनस्थ्सापनमाचरेत् ॥ २६।७६ ॥<br>
स्थापिते तु महाबेरे मासादूर्ध्वमसंस्कृते ।<br>
अब्जाग्नौ वैष्णवं चैव विष्णुसूक्तं तथैव च ॥ २६।७७ ॥<br>
सूक्तं तु पौरुषं हुत्वा श्रीभूदैवत्यमेव च ।<br>
ब्राह्मं रौद्रं पार्षदं च हुत्वा कार्यं समाचरेत् ॥ २६।७८ ॥<br>
मासद्वये तु द्विगुणं त्रिमासे त्रिगुणं भवेत् ।<br>
संवत्सरान्तमेवं स्यात्तदन्ते स्थापयेत्पुनः ॥ २६।७९ ॥<br>
अतीते द्वादशे वर्षे कर्षणादि पुनः क्रियाः ।<br>
शिलासङ्ग्रहणाद्यन्यत्कृत्वा स्थापनमाचरेत् ॥ २६।८० ॥<br>
अथ वक्ष्ये कर्षणादौ पुनस्संस्कार माचरेत् ।<br>
तृणगुल्मलतादीनि शोधयेत्पूर्वमालये ॥ २६।८१ ॥<br>
कुर्याच्छिलेष्टकादारुप्रक्षेपणविधिं क्रमात् ।<br>
सुधावर्णानुलेपादीन् समाप्य गुरुत्वरः ॥ २६।८२ ॥<br>
अलयस्योत्तरे कुर्याद्वास्तुहौमं यथाविथि ।<br>
पुण्याहं वाचयेद्विद्वान् पर्यग्निं चैव कारयेत् ॥ २६।८३ ॥<br>
पञ्चगव्यैस्समभ्युक्ष्य ततस्सङ्कर्प्य कर्षणम् ।<br>
आलयाभिमुखे कृत्वा व्रीहिभिस्थ्सण्डिलं बुधः ॥ २६।८४ ॥<br>
शान्तानपायिनौ वीशं चाभ्यर्च च निवेदयेत् ।<br>
सुवर्णेन हलं कृत्वा गर्भागारादि सर्वशः ॥ २६।८५ ॥<br>
गृहीत्वा दक्षिणे हस्ते मन्त्रैर्विष्णोर्नुकादिभिः ।<br>
कर्षयित्वा यथोक्तानि बीजान्याहृत्य देशिकः ॥ २६।८६ ॥<br>
अभ्युक्ष्य सोममभ्यर्च्य विष्णुगायत्रिमुच्चरन् ।<br>
अभिमन्त्ष ततो बीजान् &ldquo;सोमं राजानऽमुच्चरन् ॥ २६।८७ ॥<br>
सर्वत्र वापनं कुर्याद्दूर्वादींश्चाहरेत्तृणान् ।<br>
आस्तीर्योपरि ता न्तृर्वान् सूक्तं गौदानिकं पुनः ॥ २६।८८ ॥<br>
उच्चार्य गोगणेभ्यस्तान्निवेद्य च प्रदापयेत् ।<br>
आलयं तु सुसंशोध्य ब्रह्मादीनां ददेद्बलिम् ॥ २६।८९ ॥<br>
द्रोणैस्तदर्धैर्वा पक्त्वा तण्डुलैस्सघृतं चरुम् ।<br>
पूर्वं तोयं ततः पुष्पं बलिं तो यं समर्पयेत् ॥ २६।९० ॥<br>
पुनस्संशोधयेद्धाम शान्तिहोमपुरस्सरम् ।<br>
तत्तत्संस्कारहोमं च हुत्वा कुर्यात्क्रियास्ततः ॥ २६।९१ ॥<br>
आद्येष्टकार्थमासाद्य कुण्डमौपासनं बुधः ।<br>
वैष्णवं विष्णुसूक्तं च पौरुषं सूक्तमेव च ॥ २६।९२ ॥<br>
देग्दैवत्यं च जुहुयाद्देवं ध्यायन् समाहितः ।<br>
जपेद्वेदादिमन्त्रांस्तु संस्पृश्याद्येष्टकास्थलम् ॥ २६।९३ ॥<br>
कृत्वान्तः परिषेकं च परिषिच्यानलं पुनः ।<br>
गर्भन्यासार्थमागूर्य वैष्णवं विष्णुसूक्तकम् ॥ २६।९४ ॥<br>
पुरुषसूक्तं च श्रीसूक्तं महीसूक्तं तथैव च ।<br>
देग्दैवत्यं च जुहुया&quot;न्नागराजायऽसेत्यपि ॥ २६।९५ ॥<br>
&ldquo;सर्वरत्नेभ्यऽइत्युक्त्वा &ldquo;सर्वधातुभ्यऽइत्यपि ।<br>
&ldquo;सर्वबीजेभ्यऽइत्युक्त्वा&quot;सर्वलोहेभ्यऽइत्यपे ॥ २६।९६ ॥<br>
&ldquo;नदीभ्यःपातालेभ्यऽश्च &ldquo;नागेभ्योऽजुहुयात्ततः ।<br>
&ldquo;दिग्गजेभ्यो विष्णवेऽ च स्वाहान्तं जुहुयात्क्रमात् ॥ २६।९७ ॥<br>
तत आभ्यन्तरद्वारदक्षिणन्तम्भदक्षिणे ।<br>
मेदिनीं तु समभ्यर्च्य जपेत्सूक्तं तु पौरुषम् ॥ २६।९८ ॥<br>
मेदिन्यादींस्ततो जप्त्वातत्तत्थ्सावं स्पृशेद्बुधः ।<br>
कृत्वान्तः परिषेकन्तु तत्र कार्यं समाचरेत् ॥ २६।९९ ॥<br>
नष्टे गर्भे च हुत्वैवं सम्पाद्य स्थापयेत्पुनः ।<br>
अन्यैष्टकार्थं जुहुयाद्वैष्णवं विष्णुसूक्तकम् ॥ २६।१०० ॥<br>
पुरुषसूक्तं च हुत्वातु जुहुयाद्विधिना बुधः ।<br>
विमानपालदैवत्यं जपन् वेदादिकान्मनून् ॥ २६।१०१ ॥<br>
विमानस्योपरिष्टात्तु स्थूपिकीलादधस्तथा ।<br>
जपन्वैविष्णुसूक्तं च कुर्याच्चैवाभिमर्शनम् ॥ २६।१०२ ॥<br>
ध्रुवे प्रमाणहीने च परिस्तीर्य च पावकम् ।<br>
ध्रुवस्थापनवद्धुत्वा रत्नन्यासोदितान्मनून् ॥ २६।१०३ ॥<br>
जपेत्थ्सापनसूक्तं च नवीकृत्य प्रयत्नतः ।<br>
कौतुकादींश्च कृत्वैव प्रतिष्ठां कारयेद्बुधः ॥ २६।१०४ ॥<br>
नष्टे ध्रुवे पुनःकुर्यादुत्कृष्टद्रव्यनिर्मितम् ।<br>
अथ वा वूर्ववत्कृत्वा स्थापयेद्विधिनात्वरः, ॥ २६।१०५ ॥<br>
नरैर्वृषैर्मृगाद्यैर्वाबेरमुत्पाटितं यदि ।<br>
अहीनाङ्गं तु सङ्गृह्य शुद्ध्यर्थमधिवासयेत् ॥ २६।१०६ ॥<br>
जलाधिवासं कृत्वा तु तत्थ्साने विधिना बुधः ।<br>
रत्नन्यासं च कृत्वैव प्रतिष्ठां पुनराचरेत् ॥ २६।१०७ ॥<br>
अन्यालयादपहृतमनिष्पन्नक्रियं तथा ।<br>
शिलाबेरं यदि स्यात्तद्भूमौ सम्यक् पिधाय च ॥ २६।१०८ ॥<br>
विधिनाहृत्य संस्कार्यं कृत्वा स्थापनमाचरेत् ।<br>
शिल्पिना विथिपूर्वं तु कृतं बेलं तथा चरेत् ॥ २६।१०९ ॥<br>
यथाविधि यथास्थानं स्थापितं दोषवर्जितम् ।<br>
बेरं न चालयेद्यस्माद्राजराष्ट्रविनाशनम् ॥ २६।११० ॥<br>
तद्दोषशमनार्थाय पद्माग्नौ जुहुयात्क्रमात् ।<br>
सप्ताहं तु महाशान्तिं कुर्याद्ब्राह्मणभोजनम् ॥ २६।१११ ॥<br>
दद्यात्सुवर्णं गां भूमिं प्रतिष्ठां पुनराचरेत् ।<br>
अविधिज्ञैरथाचार्यैर् ऋत्विग्भिस्थापगैस् तथा ॥ २६।११२ ॥<br>
स्थापितं बेरमाज्ञाय चालयित्वा यथाविधि ।<br>
विधिज्ञैस्थ्पापनं विद्वान् कारयेदत्वरं तथा ॥ २६।११३ ॥<br>
विधिज्ञैस्थ्सापितं बेरमज्ञानाच्चालितं यदि ।<br>
शान्तिं हुद्वा विधानेन विधिज्ञैस्थ्सापयेत्पुनः ॥ २६।११४ ॥<br>
नदीतटाकपाथोधिप्रवाहैर्वात्ययाध वा ।<br>
दैवात्प्रचालिते तत्र विमाने वा ध्रुवे ऽपि वा ॥ २६।११५ ॥<br>
भूमौ पिधाय तद्बेरं निर्माय पुनरालयम् ।<br>
अचलं स्थापयेद्बेरं शास्त्रोक्तेनैव वर्त्मना ॥ २६।११६ ॥<br>
सापाये तु स्थले तस्मिन् सन्निकृष्टे स्थले चरेत् ।<br>
ग्रामादौ वा विविक्ते वा प्रदेशे सुमनोरमे ॥ २६।११७ ॥<br>
विमानं सुदृढं कृत्वा देवमादाय तत्र वै ।<br>
सर्वैश्च पार्षदैर्युक्तं संस्थाप्य विधिनार्ऽचयेत् ॥ २६।११८ ॥<br>
ग्रामादीनामभावे तु शतदण्डात्परं ततः ।<br>
विमानं विस्तृते देशे कृत्वा संस्थाप्य चार्चयेत् ॥ २६।११९ ॥<br>
राजाराष्ट्रान्तरं जित्वा बेरमाहृत्य यत्नतः ।<br>
स्वराष्ट्रेस्थापितुं चेच्छेद्यदि ग्रामं विधाय च ॥ २६।१२० ॥<br>
तद्वास्त्वङ्गालये बेरं विधिना स्थाप्य चार्चयेत् ।<br>
अपौरुषालयाभ्याशे विमानं पौरुषं यदि ॥ २६।१२१ ॥<br>
कर्तुमिच्छेत्तदा कुर्यात्तत्प्राकारान्तरे पुनः ।<br>
भूशुद्ध्यादीन्विना कृत्वा प्राकारं प्रतिमादिकम् ॥ २६।१२२ ॥<br>
प्रतिष्ठाप्यार्ऽचयेत्तस्य मूलस्थानार्ऽचनं फलम् ।<br>
प्रमादादथवा दैवा दालये स्नपनालये ॥ २६।१२३ ॥<br>
आस्थानमण्डपे पाकस्थानप्राकारयोरपि ।<br>
गोवुरेस्नानपानीयशालादौ वह्निदूषिते ॥ २६।१२४ ॥<br>
महावातहते ऽकस्मादशन्यादिहते तथा ।<br>
पारमात्मिकमब्जाग्नावीङ्कारादींस् तथा हुनेत् ॥ २६।१२५ ॥<br>
विच्छिन्नं मिन्दाहुतीचैव आग्नेयं व्याहृतीस्तथा ।<br>
पुनरन्यन्नवं कृत्वा प्रतिष्ठां कारयेत्क्रमात् ॥ २६।१२६ ॥<br>
शिलाग्रहण काले वा तदा दारुग्रहे ऽपि च ।<br>
क्रियाङ्गीने विपर्यासे वैष्णवं विष्णुसूक्तकम् ॥ २६।१२७ ॥<br>
मिन्दाहुती च विच्छिन्नं व्याहृत्यन्तं हुनेद्बुधः ।<br>
द्वारस्तम्भे भुवङ्गादौ हीने माने ऽग्निदूषिते ॥ २६।१२८ ॥<br>
जीर्णे वा कृमिदष्टे वानुपयुक्तं त्यजेद्बुधः ।<br>
अन्यमाहृत्य विधिना संयोज्यैव च पूर्ववत् ॥ २६।१२९ ॥<br>
नित्याग्नौ वैष्णवं सौम्यमाग्नेयं शान्तिमाचरेत् ।<br>
गर्भन्यासार्थमथवा पीठन्यासार्थमेव वा ॥ २६।१३० ॥<br>
रत्नानामप्यलाभे तु सुवर्णं तत्र निक्षिपेत् ।<br>
विष्णुसूक्तं तु जुहुयात्प्रायश्चित्तं तु तद्भवेत् ॥ २६।१३१ ॥<br>
धातूनां पारदं प्राक्तमलाभप्रणिधिन्तु तत् ।<br>
पारदं तत्र निक्षिप्य ब्राह्मं रौद्रं च निष्कृतिः ॥ २६।१३२ ॥<br>
यवा बीजप्रतिनिधिर्मुद्गान्वा तत्र निक्षिपेत् ।<br>
वायव्यं वैष्मवं चेति जुहुयात्तत्र निष्कृतिः ॥ २६।१३३ ॥<br>
ध्रुवबेलस्य निर्माणे शूलग्रहणकर्मणि ।<br>
स्थापने वा विपर्यासे ब्राह्मं रौद्रं च वैष्णवम् ॥ २६।१३४ ॥<br>
वाहृत्यन्तं च हुत्वैव विधिना योजयेत्पुनः ।<br>
अप्रमाणे विमाने तु बेरं मानविवर्जितम् ॥ २६।१३५ ॥<br>
अज्ञानात् स्थापितं चेत्तद्राजराष्ट्रविनाशकृत् ।<br>
तद्दोषशमनार्थं च महाशान्तिं हुनेद्बुधः ॥ २६।१३६ ॥<br>
तद्विमानं च तद्बेरं स्थापयेद्विधिवत्पुनः ।<br>
तत्तद्बेरोक्तशूलानां प्रमाणं यदि हीयते ॥ २६।१३७ ॥<br>
पूर्णं कृत्वा वैष्णवं च पौरुषं सूक्तमेव च ।<br>
&ldquo;दद्भ्यस्स्वाऽहेत्यङ्गहोमं हुत्वातु स्थापयेत्पुनः ॥ २६।१३८ ॥<br>
स्नेहचूर्णकषायादौ हीने योगविपर्यये ।<br>
रज्जुबन्धाष्टबन्धादौ शर्करालेपने तथा ॥ २६।१३९ ॥<br>
तथा मृदालेपने च पटाच्छादनकर्मणि ।<br>
भूषादौ क्रमहीने वा वर्णादीनां व्यतिक्रमे ॥ २६।१४० ॥<br>
वैष्णवं ब्राह्मरौद्राग्निमहाभूताथिपांस्तथा ।<br>
प्राजापत्यं व्याहृतीश्च हुत्वा विधिपदाचरेत् ॥ २६।१४१ ॥<br>
महाबेरं चार्धचित्रं मृण्मयं नैव कारयेत् ।<br>
सौवर्णं राजतं ताम्रं शैलं दारवमेववा ॥ २६।१४२ ॥<br>
रत्नजं वार्धचित्रस्तु कुर्याद्बेरं सलक्षणम् ।<br>
कृत्रिमेणाप्यनुक्तेन वर्णेनालेपितं पुनः ॥ २६।१४३ ॥<br>
बेरं प्रक्षाल्य निर्वासवारिणा परिमार्ज्यच ।<br>
वैष्णवं विष्णुसूक्तं च हुत्वाब्जाग्नौ जयादिकान् ॥ २६।१४४ ॥<br>
पश्चाद्यथोक्तवर्णेन यथार्हमनुलेपयेत् ।<br>
ध्रवबेरं सुधायुक्त मिष्टकाकल्पितं तथा ॥ २६।१४५ ॥<br>
दुष्टद्रव्यकृतं वाथ स्थापितं चाभिचारिकम् ।<br>
तच्छीघ्रमपहायेव पद्माग्नौ वैष्मवं तथा ॥ २६।१४६ ॥<br>
विष्णुसूक्तं पौरुषं च श्रीभूदैवत्यमेव च ।<br>
यद्देवादींस् तथा ब्राह्मरौद्रपावकवारुणान् ॥ २६।१४७ ॥<br>
सर्वदैवत्यमन्त्रांश्च पारमात्मिकमेव च ।<br>
महाशान्ति च हुत्वैतां सर्वदोषविनाशिनीम् ॥ २६।१४८ ॥<br>
पश्चत्संस्कृत्य विधिवद्बेरं संस्थाप्य चार्चयेत् ।<br>
वृत्तलोहारकूटाद्यैरनुक्तद्रव्यसम्भवैः ॥ २६।१४९ ॥<br>
निर्मितं कौतुकं बेरमभिचाराय कल्पते ।<br>
तद्दोषशान्त्यै पद्माग्नौ महाशान्तिं समाचरेत् ॥ २६।१५० ॥<br>
बेरं सलक्षणं कृत्वा विधिना स्थापयेत्पुनः ।<br>
कौतुकं स्थितमासीनमथ वा कारयेद्बुधः ॥ २६।१५१ ॥<br>
शयानं नाचरेदार्षं यथावस्थितमर्चयेत् ।<br>
निर्दुष्टे कौतुकादौ तु पूज्यमाने तु विग्रहे ॥ २६।१५२ ॥<br>
नैव प्रवेशयेद्बेरमुत्कृष्टद्रव्यकल्पितम् ।<br>
निकृष्टद्रव्यजं चापि पूज्यमानं न सन्त्यजेत् ॥ २६।१५३ ॥<br>
अर्च्यमाने कौतुकादौ विरूपे वर्णवर्जिते ।<br>
युक्तेवा झर्झुराद्यैश्च ध्रुवेशक्तिं समर्प्य च ॥ २६।१५४ ॥<br>
नवीकृत्य पुनर्बिम्बं संशोध्य स्थापयेत्पुनः ।<br>
कौतुकं चेदर्च्यमानं दैवाद्राजादिभिर्हृते ॥ २६।१५५ ॥<br>
तद्देशशुद्धिं कृत्वैव महाशान्तिं पुरोदिताम् ।<br>
कृत्वा न्यस्यात्र रत्नं वा सुवर्णं कूर्चमेव वा ॥ २६।१५६ ॥<br>
ध्रुवाद्वा हृदयादर्क मण्डलाद्वा विधानतः ।<br>
देवमावाह्य तत्काले पश्चाद्बेरं यथाविधि ॥ २६।१५७ ॥<br>
पूर्वद्रव्येण वोत्कृष्टद्रव्येणापि प्रकल्पयेत् ।<br>
कालापेक्षामकृत्वैव प्रतिष्ठां पूर्ववच्चरेत् ॥ २६।१५८ ॥<br>
मधूच्छिष्टक्रियाहीनं बेरमादाय वैष्णवम् ।<br>
शान्तिंहुत्वा रौद्रसौरपावकान् पुनराचरेत् ॥ २६।१५९ ॥<br>
अन्यालये स्थापितं तु ध्रुवं कौतुकमेव वा ।<br>
अन्यालये स्थापयेच्चेन्महाशान्तिं हुनेद्बुधः ॥ २६।१६० ॥<br>
वैष्णवान्न्तु सुसम्पूज्य ब्राह्मणान् भोजयेद्बहु ।<br>
तत्तत्थ्साने तु विधिना संस्थाप्यार्चन माचरेत् ॥ २६।१६१ ॥<br>
ग्रामादीनामालयस्य नाशेबेरं तु तद्गतम् ।<br>
अन्यस्मिन्नालये स्थाप्य यथार्हं तु समर्चयेत् ॥ २६।१६२ ॥<br>
कृते तु पीठसङ्घाते बेरे त्ववनते क्रमात् ।<br>
दक्षिणादि भवेन्मृत्युरर्थनाशो ऽभिवर्धनम् ॥ २६।१६३ ॥<br>
पुत्रहानि स्तुन्दभेदे ध्यान्यानां तु विनाशनम् ।<br>
उरश्छिद्रेर्ऽथनाशश्च कृशे कार्श्यं भजेन्नरः ॥ २६।१६४ ॥<br>
स्थूले च महतीव्याधिर्दीर्घे ऽनायुष्यमेव च ।<br>
ह्रस्वे ऽदुर्भिक्षमाप्नोति न्यूनाधिक्यसमुद्भवे ॥ २६।१६५ ॥<br>
अन्येष्वङ्गेषु हानिस्स्याच्छास्त्रोक्तं सम्यगाचरेत् ।<br>
ध्रुवस्य स्थापनादर्वाक् प्राक्प्रतिष्ठाविधेस्तथा ॥ २६।१६६ ॥<br>
अनुक्तनिष्कृतिं वक्ष्ये कापिलेन घृतेन वै ।<br>
पद्माग्नौ वैष्णवं विष्णुसूक्तं सुक्तं च पौरुषम् ॥ २६।१६७ ॥<br>
श्रीभूदैवत्यमन्त्रांश्च जुहुयाद्व्याहृतीर्बुनः ।<br>
तत्तत्कर्मपुनः कुर्यादन्यथा निष्फलं भवेत् ॥ २६।१६८ ॥</p>
<p>इति श्रीवैखानसे भगवच्छास्त्रे भृगुप्रोक्तायां संहितायां प्रकीर्णाधिकारे षड्विंशो ऽध्यायः।</p>
<hr>
<p>अथ सप्तविंशो ऽध्यायः</p>
<p>प्रायश्चित्तम्<br>
आचार्यस्यर्त्विजां चैव पूजकस्य विशेषतः ।<br>
यथोक्तवरणे हीने शान्तिं कुर्याद्यथाविधि ॥ २७।१ ॥<br>
अब्जाग्नौ तु महाशान्तिं दशवारं हुनेत्ततः ।<br>
यथोक्तं वरणं कृत्वा पश्चात्कर्म समाचरेत् ॥ २७।२ ॥<br>
अङ्कुरार्पणकाले तु ब्रह्मादीनामथार्ऽचने ।<br>
हविर्निवेदने वापि हीने शान्तिं समाचरेत् ॥ २७।३ ॥<br>
तद्दैवत्यं वैष्णवं च हुत्वा-भ्यर्च्य निवेदयेत् ।<br>
अङ्कुरार्पणहीने तु वैष्णवं विष्णुसूक्तकम् ॥ २७।४ ॥<br>
पुरुषसूक्तं च ब्राह्मं च व्याहृतीश्च हुनेत्तथा ।<br>
पुनरप्यङ्कुरान् कृत्वा पश्चात्कार्यं समाचरेत् ॥ २७।५ ॥<br>
कृत्वाङ्कुरार्पणं पश्चान्नाचरेत्कर्म चेत्ततः ।<br>
राजराष्ट्रविनाशस्स्यान्महाशान्तिं समाचरेत् ॥ २७।६ ॥<br>
&ldquo;क्षमऽस्वेति प्रणम्यैव पुनरङ्कुम्माचरेत् ।<br>
अक्ष्युन्मेषात्तु पूर्वं चेत्पीठसङ्घातकर्मणि ॥ २७।७ ॥<br>
अलाभे चैव रत्नानां वैष्णवं विष्णुसूक्तकम् ।<br>
सूक्तं तु पौरुषं ब्राह्मं सौम्यं चैव तु व्याहृतिः ॥ २७।८ ॥<br>
हुत्वा सुवर्णं बहुश स्तत्तत्थ्साने विनिक्षिपेत् ।<br>
अक्ष्युन्मेषणकाले तु गवादीनामसम्भवे ॥ २७।९ ॥<br>
दर्शनद्रव्यरूपाणां यथालाभं प्रगृह्य च ।<br>
तत्तद्द्रव्याधिदैवत्यं वैष्णवं जुहुयात्क्रमात् ॥ २७।१० ॥<br>
तत्तद्द्रव्यं च सम्पाद्य विधिवद्दर्शयेत्पुनः ।<br>
अक्ष्युन्मेषणहीने वा राहुसौरोदये ऽथ वा ॥ २७।११ ॥<br>
अन्धकेचैव नक्षत्रे कृते चैवाक्षिमोचने ।<br>
सर्वनाशो भवेत्तस्माद्वैष्णवं विष्णुसूक्तकम् ॥ २७।१२ ॥<br>
नवग्रहादिमन्त्राश्च हुत्वाक्ष्युन्मीलनं चरेत् ।<br>
पञ्चगव्यादिषु द्रव्येष्वधिवासे विवर्जिते ॥ २७।१३ ॥<br>
हुत्वा वैष्णवमार्षञ्च विष्णुसूक्तं तथैव च ।<br>
जलाधिवासं त्रियहमेकाहं वापि कालयेत् ॥ २७।१४ ॥<br>
यज्ञालये महावेद्यां कृतायामप्रमाणतः ।<br>
अन्यदेशकृतायां वा विहीनायां च शोभनैः ॥ २७।१५ ॥<br>
तत्तद्देशाधिदैवत्यं वैष्णवं विष्णुसूक्तकम् ।<br>
श्रीभूदैवत्यं च हुत्वैव यथोक्तं पुनराचरेत् ॥ २७।१६ ॥<br>
ध्रुवबेराक्षिमोक्षान्ते यदि बेरं न शोधयेत् ।<br>
विपरीते ऽपि वा हुत्वा वैष्णवं विष्णुसूक्तकम् ॥ २७।१७ ॥<br>
पुरुषसूक्तं रौद्रमार्षं वारुणं च पुनश्चरेत् ।<br>
अग्निकुण्डान्यविधिना कृतान्यालक्ष्य सत्वरम् ॥ २७।१८ ॥<br>
ब्राह्मं सौम्यमथाग्नेयं विधिना कारयेत्ततः ।<br>
अप्रमाणेषु कूर्चादिष्वाज्यपात्र स्रुवादिषु ॥ २७।१९ ॥<br>
मिन्दाहुती च सावित्रं व्याहृतीश्च हुनेद्बधः ।<br>
पञ्चाग्निषु यथास्थानं प्रोक्षणोल्लेखने कृते ॥ २७।२० ॥<br>
मथिताग्नावलाभे तु प्राप्य चाचार्यमन्दिरम् ।<br>
अथ वा श्रोत्रियागारादाहृत्याग्निं समाचरेत् ॥ २७।२१ ॥<br>
निधाय गार्हपत्येग्निमाघारं जुहुयाद्बुधः ।<br>
वैष्णवं भूमिदैवत्यमाग्नेयं च हुनेत्क्रमात् ॥ २७।२२ ॥<br>
तमग्निं वर्धयित्वातु दक्षिणाग्नौ प्रणीय च ।<br>
तत आहवनीयाग्नावावसध्ये ततः परम् ॥ २७।२३ ॥<br>
सभ्ये पद्मानले चैवं क्रमात्प्रणयनं चरेत् ।<br>
विपरीते प्रणयने तत्तन्मन्त्रविवर्जिते ॥ २७।२४ ॥<br>
वैष्णवं पावकं ब्राह्मंसौम्यं हुत्वा पुनश्चरेत् ।<br>
तत्तदग्निषु चाघारात्पूर्वं तेषामथान्तरा ॥ २७।२५ ॥<br>
नगच्छेद्यदि गच्छेत्तु तत्तद्दिक्पालदैवतम् ।<br>
वैष्णवं पावकं चेति प्रायश्चित्तं हुनैत्क्रमात् ॥ २७।२६ ॥<br>
उत्पन्ने मथिताग्नौ तु शान्ते तत्र प्रमादतः<br>
आदौ प्रणयनादर्वागथवाग्निषु सर्वशः शान्तिं यथोदितां कुर्यादग्नि सूक्तं सहस्रशः) ।<br>
तण्डुलैर् एकजातीयैर्द्विप्रस्थैः पाचयेच्चरुम् गव्यं च नवनीतं च लौकिकानलसंस्कृतम् ॥ २७।२७ ॥<br>
संस्कारकाले संस्कुर्यात्तदग्निं मन्त्रवत्तदा ।<br>
आज्यस्थाल्यामथ चरौ मक्षिकादिः पतेद्यदि ॥ २७।२८ ॥<br>
तद्व्यपोह्यान्यदादाय प्राजापत्यं च पावकम् ।<br>
वैष्णवं च हुनेदाज्ये त्वलब्धे नूतने पूनः ॥ २७।२९ ॥<br>
व्यपोह्य दोषं तं दर्भैरुद्दीप्योत्पूय चाचरेत् ।<br>
आघारिते ऽग्नौ नष्टे तु &ldquo;अयं ते योनिऽ मुच्चरन् ॥ २७।३० ॥<br>
आरोपयेच्च समिधं तद्भस्मनि यथार्हतः ।<br>
&ldquo;उद्बुद्ध्यऽस्वेति निक्षिप्य विधिना लौकिके ऽनले ॥ २७।३१ ॥<br>
विच्छिन्नं मिन्दाहुती च वैष्णवं व्याहृतिपूर्वकम् ।<br>
परिस्तरादिद्रव्याणां दाहे भेदे ऽथ नाशने ॥ २७।३२ ॥<br>
पुनस्तत्तच्च संयोज्य महाव्याहृतिपूर्वकम् ।<br>
आग्नेयं मिन्दाहुती च वैष्णवं च हुनेद्बुधः ॥ २७।३३ ॥<br>
पात्रे ऽनुक्ते स्रुवं पात्रं गृह्णीयाद्धोमकर्मणि ।<br>
हविर्विशेषे ऽनु क्तेतु घृतं वा सघृतं चरु ॥ २७।३४ ॥<br>
द्रव्ये प्रमाणहीने तु कापिलेन घृतेन वै ।<br>
वैष्णवं विंशतिर्हुत्वा पश्चात्कार्यं समाचरेत् ॥ २७।३५ ॥<br>
प्रायश्चित्तानले ऽनुक्ते छुल्ल्यां नित्यानले ऽपि वा ।<br>
क्रियाहीने विपर्यासे मन्त्राणां सङ्करे ऽपि वा ॥ २७।३६ ॥<br>
वैष्णवं व्याहृतीश्चैव व्याहृत्यन्तं हुनेत्क्रमात् ।<br>
पुण्याहहीने पुण्याहमन्त्रान् द्वादशशो जपेत् ॥ २७।३७ ॥<br>
वास्तुहोमविहीने तु तन्मन्त्रान् दशशो हुनेत् ।<br>
प्रायश्चित्तविशेषे यद्यनुक्ते वैष्णवं ततः ॥ २७।३८ ॥<br>
विष्णुसूक्तं पौरुषं च सूक्तं हुत्वा समाचरेत् ।<br>
रत्नप्रतिनिधी रुक्मं धातूनां पारदं तथा ॥ २७।३९ ॥<br>
बीजानां च यवाः प्रोक्ताः पूर्वालाभे परस्स्मतः ।<br>
रत्नानां प्रणिधिं गृह्य वैष्णवं विष्णुसूक्तकम् ॥ २७।४० ॥<br>
दिग्दैवत्यं वैष्णवं च धातूनामथ तत्परम् ।<br>
बीजानां प्रणिधिं गृह्य वायव्यं वैष्णवं तथा ॥ २७।४१ ॥<br>
हुने द्विंशतिवारं तु प्रत्येकं दोषशान्तये ।<br>
वस्त्रेलक्षणहीने वा युक्ते छेदादिना ततः ॥ २७।४२ ॥<br>
तत्त्यक्त्वान्यं समाहृत्य श्रीदैवत्यं च वैष्णवम् ।<br>
अण्डजादिद्वलब्धेषु वस्त्रं प्रत्येकमाहरेत् ॥ २७।४३ ॥<br>
वैष्णवं श्रीभूदैवत्यं हुत्वा कार्यं समाचरेत् ।<br>
प्रमाणहीनेषु पुनस्तोरणादिषु चात्वरः ॥ २७।४४ ॥<br>
पृथग्द्वाराधिदैवत्यं जुहुयाद्विंशतिं बुधः ।<br>
दर्भरज्ज्वां विहीनायां हुनैदार्षं च वैष्णवम्, ॥ २७।४५ ॥<br>
कुम्भे प्रमाणहीने वा दोषयुक्ते ऽपि वा तथा ।<br>
वस्त्राभ्यां वर्णचिह्नैश्च हीने नात्रवसेद्धरिः ॥ २७।४६ ॥<br>
यत्नेन तानि निक्षिप्य वैष्णवं विष्णुसूक्तकम् ।<br>
पुरुषसूक्तं ब्राह्मं च मुनिमन्त्रांश्च पावकम् ॥ २७।४७ ॥<br>
जुहुयाद्दशकृत्वन्तु विप्राणां भोजनं चरेत् ।<br>
आचार्यदक्षिणान्दद्यात्सफलं भवति ध्रुवम् ॥ २७।४८ ॥<br>
भिन्ने तु साधिते कुम्भे वैष्णपं विष्णुसूक्तकम् ।<br>
पुरुषसूक्तं ब्राह्ममैन्द्रमाग्नेयं चार्षमेव च ॥ २७।४९ ॥<br>
हुत्वा विंशतिकृत्वन्तु दद्यादाचार्यदक्षिणाम् ।<br>
ब्राह्मणान् भोजयित्वैव सम्पूज्यैव च वैष्मवान् ॥ २७।५० ॥<br>
अन्यत्कुम्भं समाहृत्य पूर्ववत्साधयेद्बुधः ।<br>
स्पृष्टे तु साथिते कुम्भे पतितैः कुक्कुटादिभिः ॥ २७।५१ ॥<br>
तद्व्यपोह्यार्यदादाय पूर्ववत्साधयेत्तथा ।<br>
वैष्णवं विष्णुसूक्तं च पुरुषसूक्तं तथैव च ॥ २७।५२ ॥<br>
ब्राह्मं सौरमथाग्नेयमष्टाधिकशतं यजेत् ।<br>
आचार्यदक्षिणां दद्याद्वैष्णवान् पूजयेद्विधिः ॥ २७।५३ ॥<br>
स्पर्शदुष्टे तथा बेरे स्नपनं शास्त्रतश्चरेत् ।<br>
पूर्वोक्तां निष्कृतिं कृत्वा पश्चात्कार्यं समाचरेत् ॥ २७।५४ ॥<br>
न्रुवादीनामलाभेतु स्रुवेणैव हुनेद्धविः ।<br>
श्वकुक्कुटाद्यैस्संस्पृष्टे कुण्डे तं तं व्यपोह्य च ॥ २७।५५ ॥<br>
कुण्डं तु पूर्ववत्कृत्वा कृत्वाघारं यथाविधि ।<br>
आग्नेयं वैष्णवं पञ्चवारुणं मूलहोमकम् ॥ २७।५६ ॥<br>
शतशो जुहुयात्कुर्याद्ब्राह्मणानां च भोजनम् ।<br>
अलाभे समिधां कृह्य पालाशीर्वटसम्भवाः ॥ २७।५७ ॥<br>
आग्नेयं वैष्णवं ब्राह्मं हुत्वाकार्यं समाचरेत् ।<br>
दर्भान् कुशान्वा समिधो मासातीतान् प्रगृह्य च ॥ २७।५८ ॥<br>
वारुणं वैष्णवं ब्राह्मं सौम्यमाग्नेयमेव च ।<br>
आदित्यं जुहुयाच्चैव दोष शान्तिर्भवेत्तथा ॥ २७।५९ ॥<br>
दधि क्षीरं गृहीतं चेदाजं माहिषमेव वा ।<br>
वैष्णवं ब्राह्ममाग्नेयं सौरं च व्याहृतीर्हुनेत् ॥ २७।६० ॥<br>
अनुक्तदेशादानीता मृदो वा वालुकास् तथा ।<br>
अग्निकुण्डार्थमाहृत्य वारुणं वैष्णवे हुनेत् ॥ २७।६१ ॥<br>
आर्द्रं सधूमं दुर्गन्धं लेपयुक्तं सकण्टकम् ।<br>
जन्तुयुक्तं क्षिपेद्वह्नाविन्धनं तत्परित्यजेत् ॥ २७।६२ ॥<br>
अन्यत्प्रक्षिप्य चाग्नेयं वैष्णवं व्याहृतीर्हुनेत् ।<br>
वस्त्रादिद्रव्ये दर्भेषु प्रपायां कूट एव वा ॥ २७।६३ ॥<br>
दग्धायामग्निना ब्राह्मं वैष्णवं सौरमेव च ।<br>
आग्नेयं वैष्णवमिति प्रत्येकं दशशो हुनेत् ॥ २७।६४ ॥<br>
कलशन्यासरचनाविपर्याने तु वैष्णवम् ।<br>
पङ्क्तीशदैवत्यं च हुनेत्ततश्शास्त्रवदाचरेत् ॥ २७।६५ ॥<br>
स्नपने तु विपर्याने बेरस्य जुहुयाद्बुधः ।<br>
पञ्चवारुणमन्त्रांश्च वैष्णवं च यथाविधि ॥ २७।६६ ॥<br>
शयने चेद्विपर्यासो वैष्णवं श्रीमहीमनून् ।<br>
कलशस्नानशयने प्रत्येकं दशशो हुनेत् ॥ २७।६७ ॥<br>
हीने वा विपरीते वा तत्र हौत्रप्रशंसने ।<br>
ब्राह्मं मुनीन्द्रमन्त्रांश्चहुनेत्पारिषदामपि ॥ २७।६८ ॥<br>
अवाहनादावर्चायां विपरीते विवर्जिते ।<br>
वैष्णवं विष्णुसूक्तं च ब्राह्मं रौन्द्रं हुनेद्दश ॥ २७।६९ ॥<br>
सर्वेषामुक्तहोमानां विपरीते विवर्जिते ।<br>
पद्माग्नौ वैष्णवं विष्णुसूक्तं सूक्तं च पौरुषम् ॥ २७।७० ॥<br>
शयानमुद्धरेद्देवमकाले चाप्यमन्त्रकम् ।<br>
हुत्वा श्रीभूमिदैवत्यं चतुष्कृत्वन्तु शाययेत् ॥ २७।७१ ॥<br>
हीने चाध्ययने सारस्वतमष्टाधिकं शतम् ।<br>
प्रायश्चित्तं च हुत्वैव यथाशास्त्रं समाचरेत् ॥ २७।७२ ॥<br>
यथालाभं च गृह्णीयादलाभे षोडशर्त्विजाम् ।<br>
तन्त्रेण कारयेत्सर्वमेष शास्त्रविधिस्स्मृतः ॥ २७।७३ ॥<br>
प्रतिष्ठायामुत्सवेवा तथान्यच्छुभकर्मणि ।<br>
कुर्वतां तु पुरश्चर्यामाचार्यस्य र्त्विजां तथा ॥ २७।७४ ॥<br>
आस्नानाद्दीक्षितानां तु नाशौचःपरिकीर्तितः ।<br>
मोहादनुष्ठिताशौचाःपतन्तिनरके ऽशुचौ ॥ २७।७५ ॥<br>
गृह्णीया त्संस्कृतांस्तान्वा पुनरन्यानथापि वा ।<br>
आचार्य स्थ्सापकादींस्तु भर्त्सनादिकमाचरन् ॥ २७।७६ ॥<br>
वैष्णवं विष्णुसूक्तं च सूक्तं पौरुषमेव च ।<br>
ब्राह्मं सारस्वतं हुत्वा ताननुज्ञाप्य चाचरेत् ॥ २७।७७ ॥<br>
आचार्यदक्षिणाकाले ऽतीते हुत्वा तु वैष्णवम् ।<br>
मुनिमन्त्रञ्च जुहुयात्पृथगष्टोत्तरं शतम् ॥ २७।७८ ॥<br>
यथोक्तदक्षिणां दद्यादर्थलोभं न कारयेत् ।<br>
ब्राह्मणानामन्नदाने विहीने शान्तिमाचरेत् ॥ २७।७९ ॥<br>
त्रियहं तु महाशान्ति स्तद्दोषविनिवारिणी ।<br>
हन्त्यल्पदक्षिणो यागः फलं दद्यात्सदक्षिणः ॥ २७।८० ॥<br>
यज्ञस्य दक्षिणा जीवस्तस्माद्यत्नेन पालयेत् ।<br>
इयं तात्कालिकीज्ञेया भूमिमग्रे प्रदापयेत् ॥ २७।८१ ॥<br>
अर्चकस्यार्चनार्धं च कुटुम्बार्थं विशेषतः ।<br>
भूमिभोगमकल्प्यैव महाशान्तिं समाचरेत् ॥ २७।८२ ॥<br>
असङ्कल्पितवृत्तिस्तु देवावासो न वर्धते ।<br>
अर्चकः प्रणिधिर्यस्माद्राज्ञो राष्ट्रस्य कल्पते ॥ २७।८३ ॥<br>
तस्मात्समाहितः कुर्याद्यथा पूजा न लुप्यते ।<br>
आपद्यपि च कष्टायां पूजामेतां न लोपयेत् ॥ २७।८४ ॥<br>
यदैव लुप्यते पूजा येन केनापि हेतुना ।<br>
अग्रेर्ऽचकमियाद्दोष आर्द्रमेषो ऽपराध्यति ॥ २७।८५ ॥<br>
तस्माद्दायेन भूम्यादि स्थिरदानेन सादरम् ।<br>
रूढाधिकार एवाग्रे प्रवर्तेतार्ऽचनेर्ऽचकः ॥ २७।८६ ॥<br>
यस्मादर्चनहीने तु राजराष्ट्रादिसङ्क्षयः ।<br>
तद्ग्रामवासिनस्तस्माद्राजा राष्ट्रगता अपि ॥ २७।८७ ॥<br>
भगवत्पूजनाहेतो रुपकुर्युः प्रयत्नतः ।<br>
आर्द्रापराधो भवति यस्माद्दोषेषु पूजकः ॥ २७।८८ ॥<br>
तं वृत्तिकर्शितं दृष्य्वा राजा च ग्रामवासिनः ।<br>
सुखितं तं तथा कुर्युर्यथा देवस्तथार्चकः ॥ २७।८९ ॥<br>
दत्वृत्तिमधिकां चापिन शङ्केयुरसूयवः ।<br>
यथार्हमुपयुञ्जीरन् स्वशक्तिं तत्सुखाय वै ॥ २७।९० ॥<br>
प्रतिष्ठान्ते तु विधिवदर्चके त्वप्रकल्पिते ।<br>
आसुरी सा भवेदर्चा कर्ता नैवाप्नु यात्फलम् ॥ २७।९१ ॥<br>
देवेन सार्थमुद्दिष्टं यत्कुलं पूजकस्य तु ।<br>
तदतिक्रम्य पूजां तु कारयेदितरेण चेत् ॥ २७।९२ ॥<br>
रौरवं नरकं याति कर्ता कारयिता च यः ।<br>
तस्मा त्सर्वप्रयत्नेन शास्त्रोक्तं परिपालयेत् ॥ २७।९३ ॥<br>
श्वः कार्यमद्य कुर्वीत पूर्वाह्णे चापराह्णिकम् ।<br>
न हि प्रतीक्षते मृत्युः कर्तव्यो धर्मसङ्ग्रहः ॥ २७।९४ ॥<br>
न त्य क्तविभवो जातु भवेच्च विभवे सति ।<br>
यथाशक्ति प्रकुर्वीत विभवांश्च न लोभयेत् ॥ २७।९५ ॥<br>
अलाभे कौतुकादीनां सुवर्णं न्यस्य वैष्मवम् ।<br>
विष्णुसूक्तं नृसुक्तं च वायव्यं दिगधीश्वरम् ॥ २७।९६ ॥<br>
सभ्ये ऽन्तहोमहीने तु वैष्णवं पावकं तथा ।<br>
व्याहृतीश्च हुनेद्विद्वान् दशकृत्वस्समाहितः ॥ २७।९७ ॥<br>
अग्निग्रहणहीने तु हुत्वा पूर्वोक्तनिष्कृतिम् ।<br>
श्रोत्रियावसथादग्निमाहृत्याघारवूर्वकम् ॥ २७।९८ ॥<br>
नित्यहोमं च जुहुयात्ततः प्रभृति चाचरेत् ।<br>
ध्रुवादावाहयेद्यस्मात्कौतुकादि चतुर्ष्वपि ॥ २७।९९ ॥<br>
प्रमादात्कुम्भतीर्थेन तेषामावाहने कृते ।<br>
&ldquo;इषेत्वेऽत्यादिना स्नाप्य शीघ्रं शुद्धेन वारिणा ॥ २७।१०० ॥<br>
अनुमान्य च देवेशं वैष्णवं विष्णुसूक्तकम् ।<br>
जुहुयात्पौरुषंसूक्तं ध्रुवादावाहयेत्पुनः ॥ २७।१०१ ॥<br>
अथनित्यार्चनायान्तु प्रायश्चित्तं प्रवक्ष्यते ।<br>
सूर्योदयाच्च मध्याह्नात्पूर्व मस्तमयादपि ॥ २७।१०२ ॥<br>
कवाटोद्घाटने हीने नित्याग्नौ वा महानने ।<br>
वैष्णवं धात्रादिदैवत्यं हुत्वा दौवारिकं तथा ॥ २७।१०३ ॥<br>
शीघ्रमुद्घाटयेद्द्वारं देवदेवं प्रणम्य च ।<br>
अमन्त्रकमथान्यैर्वा कवाटोद्घाटने कृते ॥ २७।१०४ ॥<br>
पूर्वोक्तं जुहुयाच्छान्तिं जपेद्द्वादशसूक्तकम् ।<br>
मार्जनादिषु हीनेषु निर्माल्येचाप्यशोधिते ॥ २७।१०५ ॥<br>
वैष्णवं वारुणं हुत्वा वायव्यं शान्तमेव च ।<br>
यथावत्कारयेत्सर्वं मन्त्रेणैव पुनर्गुरुः ॥ २७।१०६ ॥<br>
द्रव्यप्रतिनिधिस्तोयमलाभे तेन चाचरेत् ।<br>
देवस्य स्नपने हीने वैष्णवे वारुणं हुनेत् ॥ २७।१०७ ॥<br>
&ldquo;अपो हिऽष्ठादिभिर्मन्त्रैस्स्नावयेन् निष्कृतिर्भवेत् ।<br>
पश्नान्नित्यं प्रकुर्वीत स्नानं नित्यार्चनोदितम् ॥ २७।१०८ ॥<br>
अशक्तौस्नापने प्रोक्ष्यं मन्त्रेण कुशवारिभिः ।<br>
वस्त्रादींश्च व्यपोह्यैव धौतवस्त्रं समर्पयेत् ॥ २७।१०९ ॥<br>
नित्यं स्नानमशक्यं चेद्विष्णुपञ्चदिनेषु वै ।<br>
स्नापयेद्देवदेवेशमिति केचिद्वदन्तिहि ॥ २७।११० ॥<br>
ध्रुवपीठेतु निर्माल्यं संशोध्य पुनरेव च ।<br>
पुष्पन्यासं प्रकुर्वीत ध्रुवे नित्यार्चनं भवेत् ॥ २७।१११ ॥<br>
पुष्पन्यासं विनाकुर्यात्कौतुकस्यार्चनं यदि ।<br>
वैष्णवं विष्णुसूक्तं च पुरुषसूक्तं तधैव च ॥ २७।११२ ॥<br>
हुत्वा च विष्णुगायत्रीं पुष्बन्यासं क्रमाच्चरेत् ।<br>
सम्बन्धकूर्चहीनेतु वैष्णवं मुनिमन्त्रकम् ॥ २७।११३ ॥<br>
हुत्वासन्न्यस्य कूर्चं तु पश्चात्कार्यं समाचरेत् ।<br>
धात्राद्यर्चनहीने तु तद्दैवत्यं सवैष्णवम् ॥ २७।११४ ॥<br>
हुत्वार्चयेद् धातृमुखान् तथा परिषदः क्रमात् ।<br>
उपचारविपर्यासे &ldquo;क्षमऽन्वेति प्रणम्य च ॥ २७।११५ ॥<br>
अनुमान्यार्चयेद् देवं हीने चैव तु विग्रहे ।<br>
तद्देवतामनुं जप्त्वा वैष्णवं च विशेषतः ॥ २७।११६ ॥<br>
पुनस्तदुपचारादि पूजये त्सर्वविग्रहैः ।<br>
उक्तद्रव्ये ष्वलब्धेषु पुष्पं तोयमथाक्षतम् ॥ २७।११७ ॥<br>
गृहीत्वा चैव तत्सर्वं ध्यात्वा देवं समर्चयेत् ।<br>
अर्चाकाले ऽन्यकालं वा स्मये वा मूषिकादिभिः ॥ २७।११८ ॥<br>
मरुता वापि विच्छिन्नमजस्रं दीपमादरात् ।<br>
द्विगुणं तु समुद्दीप्य सौरं रौद्रं च पावकम् ॥ २७।११९ ॥<br>
वैष्णवं च तथाहुत्वा पुनरर्चनमाचरेत् ।<br>
तत्काले सर्वदीपानां नाशे दोषो महत्तरः ॥ २७।१२० ॥<br>
देवं शुद्धोदकैस्स्नाप्य कुशोदैरभिषिच्य च ।<br>
पूर्वोक्तां निष्कृतिं हुत्वा द्विगुणं तु निदेवयेत् ॥ २७।१२१ ॥<br>
बहुदीपेषुचैकस्मिन्नष्टे तेनन दुष्यति ।<br>
मन्त्राणां स्खलने मूर्त्याप्रणवेन सहाचरेत् ॥ २७।१२२ ॥<br>
अर्चाकाले यवनिकाहीने चैव प्रजापतिम् ।<br>
वैष्णपं चैव हुत्वा तु पटं कृत्वार्ऽचयेत्पुनः ॥ २७।१२३ ॥<br>
वेददूषक पाषण्ड पापरोगान्वितैर्जनैः ।<br>
प्रतिलोमादिभिर्ल्मेच्छैरन्त्यजातिभिरेव च ॥ २७।१२४ ॥<br>
तत्काले दर्शने हुत्वा वैष्णवं ब्राह्ममेव च ।<br>
रौद्रं च पावकं हुत्वा व्याहृतीश्च ततोर्ऽचयेत् ॥ २७।१२५ ॥<br>
यदि चावरणाद्बाह्ये पञ्चाशद्दण्डकान्तरे ।<br>
मनुष्याणां मृतिस्स्यात्तदुद्धृत्यैवार्चयेद्धरिम् ॥ २७।१२६ ॥<br>
नैवार्चनं हविर्दानं ततः पूर्वं समाचरेत् ।<br>
ध्रुवकौतुकयोः कुर्यात्पुष्पन्यासावसानकम् ॥ २७।१२७ ॥<br>
पश्चात्कालात्यये शान्तिं हुत्वा द्विगुणमर्चयेत् ।<br>
एककालार्चने हीने द्वितीये द्विगुणं चरेत् ॥ २७।१२८ ॥<br>
तृतीये त्रिगुणं कुर्यादेकाहेर्ऽचाविवर्जिते ।<br>
वैष्णवं विष्णुसूक्तं च पुरुष सूक्तं तथैव च ॥ २७।१२९ ॥<br>
हुनेच्छ्रीभूमिदैवत्यं द्व्यहे तु द्विगुणं भवेत् ।<br>
त्षहे त्रिगुणमेवन्तु द्वादशाहान्तमाचरेत् ॥ २७।१३० ॥<br>
अतीते द्वादशाहेतु सन्धायौपासनानले ।<br>
वैष्णवं विष्णुसूक्तं च पुरुषसूक्तं तथैव च ॥ २७।१३१ ॥<br>
आलये परिषद्देव मन्त्रान् हुत्वा च शक्तितः ।<br>
कलशैस्स्नाप्य देवेशमभ्यर्च्य हविरर्पयेत् ॥ २७।१३२ ॥<br>
मासं हीनेर्ऽचने कुर्यादालयाभिमुखे गुरुः ।<br>
सभ्याग्नौ वैष्णवं विष्णुसूक्तं सूक्तं च पौरुषम् ॥ २७।१३३ ॥<br>
हुत्वा श्रीभूमिदैवत्यं सर्वदैवत्यमेव च ।<br>
कलशैरष्टभिश्च त्वारिंशद्भिस्स्नापयेद्धरिम् ॥ २७।१३४ ॥<br>
विशेषेण हविर्दद्याद्द्वितीयेद्विगुणं तथा ।<br>
तृतीये त्रिगुणं चैवं वत्सरानन्तु वर्धयेत् ॥ २७।१३५ ॥<br>
अतीते वत्सरे चैवं पद्माग्नौ सप्तवासरम् ।<br>
महाशान्तिं तु हुत्वैव कृत्वा वैष्णवपूजनम् ॥ २७।१३६ ॥<br>
ब्राह्मणान् भोजयित्वैव शताष्टकलशैः पुनः ।<br>
संस्नाप्य देवदेवेशं पुनस्थ्सापन माचरेत् ॥ २७।१३७ ॥<br>
अक्ष्युन्नेषाधिवासौ तु पुनस्थ्सापनकर्मणि ।<br>
हित्वान्यत्सकलं कर्म पूर्ववत्तु समाचरेत् ॥ २७।१३८ ॥<br>
हविर्हीने जनास्सर्वेतद्ग्रामस्थास्समीपगाः ।<br>
पीडिताः क्षुत्पिपासाद्यैर्भवेयुर्व्याधिता अपि ॥ २७।१३९ ॥<br>
तस्मादतिप्रयत्नेन हविस्सम्य ङ्निवेदयेत् ।<br>
हीने हविष्येक काले द्वितीये द्विगुणं भवेत् ॥ २७।१४० ॥<br>
तृतीये त्रिगुणं कुर्यादेकस्मिन् दिवसे गते ।<br>
वैष्णवं श्रीमहीमन्त्रान् मूर्ति होमं तथा हुनेत् ॥ २७।१४१ ॥<br>
देवं शुद्धोदकैस्स्नाप्य प्रभूतं तु निवेदयेत् ।<br>
सोपदंशमपक्वं च शीतं पर्युषितं तथा ॥ २७।१४२ ॥<br>
पात्रान्तरेष्वनिक्षिप्तं सावशेषं च लङ्घितम् ।<br>
विवृतं स्रावितं चैव विकृतं दृष्टि दूषितम् ॥ २७।१४३ ॥<br>
अप्रोक्षितमथास्पृष्ट मगृहीतममुद्रितम् ।<br>
हविर्निवेदयेच्चेत्तु वैष्णवं श्रीमहीमनून् ॥ २७।१४४ ॥<br>
आग्नेयं वारुणं चैव वायव्यं दशशो हुनेत् ।<br>
द्विगुणं तु पुनःकृत्वा प्रभूतं तु निवेदयेत् ॥ २७।१४५ ॥<br>
निवेद्य चाशुमिस्पृष्टं देवं संस्नाप्य मन्त्रतः ।<br>
वैष्णवं विष्णुगायत्रीं त्रयस्त्रिंशत्क्रमाद्धुनेत् ॥ २७।१४६ ॥<br>
जुहुयाद्विधिनाशान्तिं प्रोक्षणैरपि प्रोक्षयेत् ।<br>
पुण्याहं वाचयित्वैव द्विगुणं चार्चनं हविः ॥ २७।१४७ ॥<br>
व्रीह्यङ्गारतुषैर्युक्तेशर्करादिविमिश्रिते ।<br>
निवेदिते तु हविषि मन्त्रेणाष्टाक्षरेण तु ॥ २७।१४८ ॥<br>
वैष्णप्या चैव गायत्षा मन्त्रैस्संस्तूय वैष्णवैः ।<br>
&ldquo;क्षमऽस्वेत्यनुमान्यैव प्रणमयैव च याचयेत् ॥ २७।१४९ ॥<br>
मक्षिकाद्यैर्जन्तुभिश्च केशाद्यैरपि दूषिते ।<br>
निवेदिते तु हविषि शुद्धोदैस्स्नाव्यवै हरिम् ॥ २७।१५० ॥<br>
वैष्णवं विष्णुसूक्तं च श्रीभूदैवत्यमेव च ।<br>
अष्टोत्तरशतं हुत्वा द्विगुणं तु निवेदयेत् ॥ २७।१५१ ॥<br>
महाहविषि चैतैन्तु संयुक्ते तत्र दूषितम् ।<br>
पुरुषाशनमात्रं तु व्यपोह्य तदनन्तरम् ॥ २७।१५२ ॥<br>
भस्माम्भसाकुशै &ldquo;रापो हिरण्य पवमानऽकैः ।<br>
प्रोक्ष्य देवं सुसम्प्रार्ध्य तद्गृहीत्वा निवेदयेत् ॥ २७।१५३ ॥<br>
पूर्वमर्कोदयात्पक्व मुपदंशमथो हविः ।<br>
कोष्णं चेदर्पयेत् प्रातरर्चनान्तेन दोषभाक् ॥ २७।१५४ ॥<br>
पूर्व मस्तमयात्पक्वं तथा सायं निवेदयेत् ।<br>
असंस्कृतं तु ताम्बूलं लेपकेशान्वितं तथा ॥ २७।१५५ ॥<br>
जन्तुस्पृष्टं निवेद्यैव वैष्णवंश्रीमहीमनुन् ।<br>
हुत्वा संस्कृत्य ताम्बूलं पुनरन्यन्निवेदयेत् ॥ २७।१५६ ॥<br>
अर्चनाङ्गेषु चान्येषु पदार्थेष्वेवमेव हि ।<br>
दूषितेष्वध हीनेषु तस्य तस्याधिदैवतम् ॥ २७।१५७ ॥<br>
मन्त्रं स वैष्णवं हुत्वा पुनरन्यैस्समर्चयेत् ।<br>
अलाभे चैव सर्वेषां पुष्पं तोयं प्रगृह्यच ॥ २७।१५८ ॥<br>
सङ्कल्प्यैव प्रतिनिधिं तत्तत्स्मृत्वा समर्चयेत् ।<br>
नित्यहोमे विहीनेतु वैष्णवं दशशो हुनेत् ॥ २७।१५९ ॥<br>
यथोक्तहोमं द्विगुणमाचरेत्तदनन्तरम् ।<br>
अग्निसंरक्षणे ऽशक्ता &ldquo;वयन्ते योऽनिमुच्चरन् ॥ २७।१६० ॥<br>
समिध्यारोपयेत्कुण्डात्पश्चात्संस्थाप्य लौकिके ।<br>
न्यस्य &ldquo;चोपावरोऽहेतिप्रत्यहं जुहुयात्क्रमात् ॥ २७।१६१ ॥<br>
सुरर्षिमनुजानां तु बलं यस्मात्पृवर्धते ।<br>
तस्माद्बलिस्समाख्यातस्तदर्थं प्रत्यहं हरिम् ॥ २७।१६२ ॥<br>
उक्तद्रव्येषु चावाह्य त्रिषु कालेषु देशिकः ।<br>
अभ्यर्च्य भ्रामयेदेवमशक्तः कर्तुमुत्तमम् ॥ २७।१६३ ॥<br>
यथोक्तपात्रे निक्षिप्य बलिद्कव्यन्तु केवलम् ।<br>
तस्योपरि यथोक्तं तु बलिबेरं च विन्यसेत् ॥ २७।१६४ ॥<br>
शिरसा धारयन् पात्रं त्रिर्द्विर्वा सकृदेव वा ।<br>
देने ततः परीयाच्च देवागारं प्रदक्षिणम् ॥ २७।१६५ ॥<br>
अथ हित्वा बलिद्रव्यं शिबिकादौ गजे ऽथवा ।<br>
अरोप्य याने विधिवत्कारयेच्च प्रदक्षिणम् ॥ २७।१६६ ॥<br>
प्रातर्भ्रमणहीने तु वैष्मवं सौरसौम्यकम् ।<br>
प्राजापत्यं च जुहुयाद्धीने चोक्तप्रदक्षिणे ॥ २७।१६७ ॥<br>
वैष्णवं गारुडं हुत्वा बलिभ्रमणमाचरेत् ।<br>
हीने प्रातर्बलौ कुर्यान्मध्याह्ने द्विगुणं बलिम् ॥ २७।१६८ ॥<br>
तथा हीने च मध्याह्ने रात्रौ त्रिगुणमाचरेत् ।<br>
एकाहे तु बलौ हीने नित्याग्नौ वा महानने ॥ २७।१६९ ॥<br>
वैष्णवं विष्णुसूक्तं च पुरुषसूक्तं तथैव च ।<br>
दिग्दैवत्यं च हुत्वा तु प्रदक्षिणनुथाचरेत् ॥ २७।१७० ॥<br>
देवालङ्कारहीने तु श्रीदैवत्यं यजेद्बुधः ।<br>
छत्रपिञ्छाद्यलाभे तु वारुणं जुहुयात्तथा ॥ २७।१७१ ॥<br>
अलाभे चामरादीनां वायव्यं चैव हूयते ।<br>
दीपालाभे पावकं च व्याहृत्यन्तं यजेत्त्रयम् ॥ २७।१७२ ॥<br>
द्व्यहे तु द्विगुणं कुर्वात्त्षहे त्रिगुणमेव च ।<br>
द्वादशाहान्तमेवं स्याद्द्वादशाहे गते ततः ॥ २७।१७३ ॥<br>
औपासनाग्निमाधाय वैष्णवं विष्णुसूक्तकम् ।<br>
पुरुषसूक्तं च श्रीभूमिदैवत्यं ब्राह्म मेव च ॥ २७।१७४ ॥<br>
रौद्रं दिग्देवतामन्त्रं हुत्वैव भ्रमणं चरेत् ।<br>
माने ऽतीते तु पद्माग्नौ वैष्णवं विष्णुसूक्तम् ॥ २७।१७५ ॥<br>
नृसूक्तं पारमात्मीकमीङ्कारादीं स्तदालये ।<br>
परिषद्देवमन्त्रांश्च हुत्वा भ्रमणमाचरेत् ॥ २७।१७६ ॥<br>
द्विमासे द्विगुणं कुर्यात्त्रिमासे त्रिगुणं चरेत् ।<br>
वर्धये द्वत्सरान्तं चाप्यतीते वत्सरे पुनः ॥ २७।१७७ ॥<br>
सभ्यं संसाध्य देवाभिमुखे वा दक्षिणे नलम् ।<br>
वैष्णवं विष्णुसूक्तं च सूक्तं पौरुषमेव च ॥ २७।१७८ ॥<br>
श्रीभूम्योश्चैव दैवत्यं सर्वदैवत्यमेव च ।<br>
हुत्वा चार्यं च सम्पूज्य बल्युद्धरणमाचरेत् ॥ २७।१७९ ॥<br>
पतिते ऽन्नबलौ भूम्यां भिन्ने जीर्णे च पूर्ववत् ।<br>
बलिमापाद्य हुत्वा च वैष्णवं गारुडं तथा ॥ २७।१८० ॥<br>
प्राजापत्यं तु विधिना ततः कुर्यात्प्रदक्षिणम् ।<br>
बल्युद्धरणकाले तु विघ्नश्चेदापतेत्तदा ॥ २७।१८१ ॥<br>
सौरं सौम्यं वैष्णवं च हुत्वा पुनरथाचरेत् ।<br>
पात्रालाभे हविःपात्रं हुनैदादाय वैष्णवम् ॥ २७।१८२ ॥<br>
प्रमाणहीने ऽन्नबलौ वैष्णवं च प्रजापतिम् ।<br>
जुहुयाद्दोषदुष्टे तु हविर्निष्कृतिमाचरेत् ॥ २७।१८३ ॥<br>
आवाहनं विना चान्नबलौ तु भ्रमणेकृते ।<br>
वैष्णवं विष्णुसूक्तं च पुरुषसूक्तं तथैव च ॥ २७।१८४ ॥<br>
हुत्वा श्रीभूमिदैवत्यं विधिना भ्रमणं चरेत् ।<br>
बल्यग्रखण्डे विधिना शान्ताय त्वनिवेदिते ॥ २७।१८५ ॥<br>
वैष्णवं मूर्तिमन्त्रं च हुत्वैव दशशः क्रमात् ।<br>
निवेद्य विष्वक्चेनाय प्रदाय मुखवासनम् ॥ २७।१८६ ॥<br>
पुनश्च बल्युद्धरणं विधिना कारयेत्ततः ।<br>
अकृते बलिदाने तु प्राश्य पादोदकं हरेः ॥ २७।१८७ ॥<br>
प्रसादं चापि सम्प्राश्य पुनर्द्विगुणमर्चयेत् ।<br>
प्रवृत्तायां तु पूजायां हविर्दानान्तमेव च ॥ २७।१८८ ॥<br>
तीर्थप्रसाददानं वा पादुकाग्रहणं तथा ।<br>
नशस्तमन्यथा कृत्वा शान्तिहोमं समाचरेत् ॥ २७।१८९ ॥<br>
पूजान्ते पूजकात्पूर्वमन्यस्तीर्थादिकं पिबेत् ।<br>
प्रसादं वापि गृह्णीयात्तत्पूजा निष्फला भवेत् ॥ २७।१९० ॥<br>
महाशान्तिं तथा हुत्वा पुनःपूजां समाचरेत् ।<br>
तीर्थं पुष्पं ततः क्षीरं गन्धं च तदनन्तरम् ॥ २७।१९१ ॥<br>
सर्वाण्वपि हवींष्यत्र नागवल्लीदलान्यपि ।<br>
यद्यन्निवेदितं देवे दद्यादग्रेर्ऽचकाय च ॥ २७।१९२ ॥<br>
अर्चकस्तु हरिस्साक्षाच्चररूपो यतस्स्मृतः ।<br>
नित्ये कर्मणि सर्वत्र पूजकं पूर्वमर्चयेत् ॥ २७।१९३ ॥<br>
आचार्य मर्चकं वाथ तथा नैमित्तिकेर्ऽचयेत् ।<br>
यद्यवैखानसो विप्रः कदापि हरिमन्दिरे ॥ २७।१९४ ॥<br>
समिच्छेदग्रसन्मानं तद्देवस्य विमाननम् ।<br>
यजमानो विपन्नस्स्याद्राजराष्ट्रं विनश्यति ॥ २७।१९५ ॥<br>
अज्ञानादथ वा मोहादाचले दन्यथायदि ।<br>
द्विगुणं तु समभ्यर्च्य चान्यद्द्विगुण माचरेत् ॥ २७।१९६ ॥<br>
अशुचिर्वाप्यनाचारः सदावैखानस श्शुचिः ।<br>
पिता मृष्यति पुत्राणां विशङ्कं दोषसञ्चयम् ॥ २७।१९७ ॥<br>
पिता हि भगवान् विष्णुपुत्रास्स्युः पूजका हरेः ।<br>
तस्मात्तेषु न कुप्येत दीर्घमायुर्जिजीविषुः ॥ २७।१९८ ॥<br>
अतःपरं प्रवक्ष्यामि निष्कृतिं स्नपनाश्रिताम् ।<br>
नित्यं नैमित्तिकं काम्यं त्रिविधं स्नपनं भवेत् ॥ २७।१९९ ॥<br>
विषुवे चायनद्वन्द्वे स्नपनं नित्यमुच्यते ।<br>
चन्द्र सूर्योपरोगे यन्नैमित्तिकमिति स्मृतम् ॥ २७।२०० ॥<br>
शेषेषु स्नपनं यत्तत्काम्यं तु परिकीर्तितम् ।<br>
नित्यस्नापनहीने तु वैष्णवं विष्णुसूक्तकम् ॥ २७।२०१ ॥<br>
पुरुषसूक्तं वारुणं च दशकृत्वो हुनेत्पुनः ।<br>
स्नपनं विधिवत्कुर्यान्नि त्यस्नपन निष्कृतिः ॥ २७।२०२ ॥<br>
ग्रहणे स्नपने हीने पूर्ववन्निष्कृतिं चरेत् ।<br>
काम्ये च पूर्ववत्कृत्वा शुद्धोदैरभिषेचयेत् ॥ २७।२०३ ॥<br>
अन्यथा चेन्महादोषो यजमानो विनश्यति ।<br>
आलयात्पुरतश्चैव उत्तरे वा मनोरमे ॥ २७।२०४ ॥<br>
उत्तमं स्नपनागारमैशान्यां मध्यमं भवेत् ।<br>
पश्चिमे दक्षिणे चैवमधमं सम्प्रकीर्तितम् ॥ २७।२०५ ॥<br>
आग्नेय्यादिषु कोणेषु स्नपने वैष्णवं तथा ।<br>
विष्णुसूक्तं नृसूक्तं च दिगीशानां मनुं हुनेत् ॥ २७।२०६ ॥<br>
स्नपनं कारयेत्पश्चादेषा व्यत्यय निष्कृतिः ।<br>
सन्ध्याकालेतु सम्प्राप्ते निमित्तस्नपने तथा ॥ २७।२०७ ॥<br>
नैमित्तिकं समाप्यैव नित्यपूजं समाचरेत् ।<br>
अन्यथा वैष्णवं मन्त्रं शतवारं जपेत्सुधीः ॥ २७।२०८ ॥<br>
पूर्वरात्रौ प्रतिसरे हीने च शयने तथा ।<br>
वैष्णवं श्रीमहीमन्त्रान् हुत्वा सौदर्शनं तथा ॥ २७।२०९ ॥<br>
शय्याधिवासनं हित्वा बन्धयेत्कौतुकं पुनः ।<br>
एमबेरे कौतुके तु कर्तव्ये शयनं विना ॥ २७।२१० ॥<br>
बद्ध्वा प्रतिसरं सद्यस्स्नपनं सम्यगाचरेत् ।<br>
कृते ऽङ्कुरार्पणे हीने स्नपने वैष्णपं तथा ॥ २७।२११ ॥<br>
सौम्यं श्रीभूमिदैवत्यं वैघ्नं हुत्वाभिषेचयेत् ।<br>
विनाङ्कुरार्पणं चाथ स्नापयेदिति केचन ॥ २७।२१२ ॥<br>
प्रमाणहीने ऽधिके वा पङ्क्तौ स्नानावटे ऽपि च ।<br>
वैष्णवं भूमिदैवत्यं पङ्क्तीशस्य मनुं यजेत् ॥ २७।२१३ ॥<br>
हीने शान्ताद्यर्चने च वैष्णवं शान्तमेव च ।<br>
पङ्क्तीशस्यार्चने हीने तन्मन्त्रं च जयादीकान् ॥ २७।२१४ ॥<br>
इन्द्राद्यर्चनहीने तु तन्मन्त्रं वैष्णवं हुनेत् ।<br>
कलशेष्वप्रमाणेषु वैष्णवं वायुदैवतम् ॥ २७।२१५ ॥<br>
आग्नेयं जुहुयान्मृत्सु हीनास्वत्र च वैष्णवम् ।<br>
भूदैवत्यं च जुहुयान्मृत्सु सर्वास्वयं विधिः ॥ २७।२१६ ॥<br>
पर्वतेष्यप्रमाणेषु वैष्णवं पावकं हुनेत् ।<br>
धान्येषु वैष्णवं चैव वायव्यं च हुनेद्बुधः ॥ २७।२१७ ॥<br>
अङ्कुरेषु विहीनेषु वैष्णवं गारुडं तथा ।<br>
जुहुयाद्व्याहृतीश्चैव यथार्हं सम्भरेत्पुनः ॥ २७।२१८ ॥<br>
वर्णहीनेष्वमानेषु मङ्गलेषु तु वैष्णवम् ।<br>
ऐन्द्रं च जुहुयात्कुर्याद्यथार्हं सम्भरेदपि ॥ २७।२१९ ॥<br>
पञ्चगव्ये मन्त्रहीने विहीने योगकर्मणि ।<br>
जुहुयाद्वैष्णवं रौद्रं मन्त्रेणैव सुयोजयेत् ॥ २७।२२० ॥<br>
उक्तप्रमाणहीनेषु पञ्चगव्यादिषु क्रमात् ।<br>
प्रधानेषु जलैःपूर्व द्रव्याधिपमनुं तथा ॥ २७।२२१ ॥<br>
वैष्णवेनैव मन्त्रेण सह हुत्वा समाचरेत् ।<br>
प्राशनं प्रोक्षं वापि शास्त्रे ऽस्मिन् यत्र चोद्यते ॥ २७।२२२ ॥<br>
अयमेव विधिर्ज्ञेयः पञ्चगव्यस्य सर्वतः ।<br>
साधिते कलशेभिन्ने त्वन्यमादाय पूर्ववत् ॥ २७।२२३ ॥<br>
आपूर्याभ्यर्च्य दशशो वैष्णवं जुहुयात्ततः ।<br>
कलशानां विपर्यामे तद्धृतेनैव चाप्लुते ॥ २७।२२४ ॥<br>
वैष्णवं द्रव्यदैवत्यं हुत्वा संशोध्य तत्पुनः ।<br>
शुद्धोदैस्स्नापयेच् चैव यथावच्च पुनर्न्यसेत् ॥ २७।२२५ ॥<br>
कृते तु कलशन्यासे श्वकाकादिभिरेव वा ।<br>
अस्पृश्यैर्वापि संस्पर्शे संसाध्यान्यत्तु पूर्ववत् ॥ २७।२२६ ॥<br>
शान्तिं वैष्णवमन्त्रांश्च हुत्वा कार्यं समाचरेत् ।<br>
कृमिकीटादिपतने तत्तद्द्रव्यं परित्यजेत् ॥ २७।२२७ ॥<br>
अन्यदादाय जुहुयाद्वैष्णवं द्रव्यदैवतम् ।<br>
रत्नालाभे वैष्णवं तु हुत्वा स्वर्णं तु निक्षिपेत् ॥ २७।२२८ ॥<br>
वस्त्रालाभे वैष्णवं च श्रीदैवत्यं च हावयेत् ।<br>
यथोक्तस्नपने हीने कथं चित्स्नपनं चरेत् ॥ २७।२२९ ॥<br>
अथ वा कारयेच् छुद्धस्नपनं वा विधानतः ।<br>
अत ऊर्ध्वं प्रवक्ष्यामि प्रायश्चित्तमथोत्सवे ॥ २७।२३० ॥<br>
कालादिभेदन्तेषां च लक्षणं च पुरोदितम् ।<br>
पुरस्कृत्य तिथिं केचित् केचिन्नक्षत्रपूर्वकम् ॥ २७।२३१ ॥<br>
सङ्कल्पयन्त्यवभृथं वरमृक्षापवर्गकम् ।<br>
अकृते नियते कालं कृते वानियते तथा ॥ २७।२३२ ॥<br>
कालोत्सवे महान् दोषस्तत्र कुर्यात्तुनिष्कृतिम् ।<br>
उत्सवात्पूर्वमुद्दिस्य महाशान्तिं त्षहं चरेत् ॥ २७।२३३ ॥<br>
विज्ञाप्य देवदेवेशं ततः कालोत्सवं चरेत् ।<br>
अन्यथा तु कृतं कार्यमकृतं स्यादसंशयम् ॥ २७।२३४ ॥<br>
अन्यस्मिन् वापि मासे तु न कुर्याद्यदि चोत्सवम् ।<br>
एष एव विधिः प्रोक्तः परस्मिन्वत्सरे कृते ॥ २७।२३५ ॥<br>
एवं त्रिवत्सरेभ्यस्स्यादत ऊर्ध्वं विशेषतः ।<br>
सप्ताहन्तु महाशान्तिं कृत्वा तूत्सव माचरेत् ॥ २७।२३६ ॥<br>
एवे द्वादशवर्षान्तं ततश्चस्थापनं पुनः ।<br>
तत्र देवो न रमते यो ऽसावुत्सव दैवतम् ॥ २७।२३७ ॥<br>
यत्र देवालये विष्णुस्थ्साप्यते प्रथमं ततः ।<br>
तेनैव कारयेत्सर्वमाचार्येणार्ऽचकेन च ॥ २७।२३८ ॥<br>
तदभावे तु तत्पुत्रैःपौत्रैस् तद्वंशजैस्तथा ।<br>
तन्नियुक्तैस् तदीयैर्वापूर्वाभावे परैश्चरेत् ॥ २७।२३९ ॥<br>
अन्यथा क्रियते चेत्तु यजमानो विनश्यति ।<br>
उत्सवाहस्सु हीनेषु प्रायश्चित्तं समाचरेत् ॥ २७।२४० ॥<br>
वर्धयेद्वैष्णवं कार्यं ह्रासयेन्न कदा चन ।<br>
प्रमादाद्वाप्यशक्तौ वा कृत्वा सम्प्रार्थयेद्धरिम् ॥ २७।२४१ ॥<br>
महाशान्तिं तु हुत्वैव शेषं कुर्यात्प्रयत्नतः ।<br>
एष एव विधिर्वृद्धौ स तु श्रेयो ऽभिवृद्धिदः ॥ २७।२४२ ॥<br>
यदा त्ववभृथेदैवात्कृते विनिमयेन तु ।<br>
असङ्कल्पितवत्कुर्यात्तत्र पूर्वोक्त निष्कृतिः ॥ २७।२४३ ॥<br>
प्रमादाद्बुद्धिपूर्वं वा तत्तद्वेलोत्सवादिषु ।<br>
अकृतेषु यथाशास्त्रं कृत्वा तन्त्रेण वैपुनः ॥ २७।२४४ ॥<br>
मन्त्रेण वा पुनस्सूक्ष्मं काले ऽवभृथमाचरेत् ।<br>
यज्ञस्यापभृथो ऽन्तस्स्यान्नोत्सवस्तदनन्तरम् ॥ २७।२४५ ॥<br>
अकृतोत्सवकार्याणि यथोक्तं पूर्वमाचरेत् ।<br>
नित्योत्सवं हरेः कुर्यान्नित्यश्री र्नित्यमङ्गलः ॥ २७।२४६ ॥<br>
हरिर्नारायणो देवो नालं देवा स्तमर्चितुम् ।<br>
आचार्ये यजमाने वा पूजके ऽन्यपदार्थिनि ॥ २७।२४७ ॥<br>
नष्टे सद्यस्तदान्यन्तु वरयित्वा समाचरेत् ।<br>
न दैवं प्रतिबध्नाति कार्यं यत्कर्म मानुषम् ॥ २७।२४८ ॥<br>
देवेशमनुमान्याथ महाशान्तिं तु पद्मके ।<br>
समृतो ब्रह्ममेधार्ऽहः पूतं तद्गात्रमुच्यते ॥ २७।२४९ ॥<br>
सर्वे पदार्थिनः प्रोक्ता गुरुपूर्वाःपदार्थिनः ।<br>
ग्रामान्तरं प्रयाते तु दीक्षामध्ये पदार्थिनि ॥ २७।२५० ॥<br>
अस्पृश्यस्पर्शदोषेण सुरापानादिना तथा ।<br>
अनुक्तदोषैर्वा दुष्टे रोगाच्छौचाद्यसम्भवे ॥ २७।२५१ ॥<br>
शावाद्याशौसयोग्ये वा शवानुगमने तथा ।<br>
वाहने दाहने चैव प्रेतान्नश्राद्धभोक्तरि ॥ २७।२५२ ॥<br>
श्राद्धस्य याजके श्राद्धशिष्टभोक्तरिभोक्तरि ।<br>
दोषस्स्याद्विधिना तत्र महाशान्तिमथाचरेत् ॥ २७।२५३ ॥<br>
श्राद्धकर्तिरि नो दोष स्तत्र दाता भवेत्सहि ।<br>
परान्नेन मुखं दग्धं हस्तौ दग्धौ प्रतिग्रहात् ॥ २७।२५४ ॥<br>
परस्त्रीभिर्मनोदग्धं ब्रह्मशापः कुतः कलौ ।<br>
दीक्षामध्ये नान्यदीक्षां गर्भदीक्षां विना चरेत् ॥ २७।२५५ ॥<br>
विधुरे यजमाने तु दीक्षितः पुरुषो भवेत् ।<br>
सदारो वा प्यदारोवा दीक्षितस्स्यात्कलत्रवान् ॥ २७।२५६ ॥<br>
दम्पती यजमानो चेदयमभ्युदयो भवेत् ।<br>
अनग्निमत्यदारे वा गुरौ तं तु न दीक्षयेत् ॥ २७।२५७ ॥<br>
अन्यस्मिन् पदभाजी स्याद्यथासम्भवमादरः ।<br>
वैधुर्यसम्भवे त्वेषां मध्ये दुष्यन्ति नैव ते ॥ २७।२५८ ॥<br>
वत्सराशौचमितरच्चाशौचं न प्रवर्तते ।<br>
मातापित्रोर्मृतौ यत्तु प्रोक्तमभ्युदये पुनः ॥ २७।२५९ ॥<br>
ध्वजारोहणहीने तु कृते निष्फल उत्सवः ।<br>
कृत्वैवारोहणं तस्माद्ध्वजस्योत्सवमाचरेत् ॥ २७।२६० ॥<br>
ध्वजस्यारोहणं कृत्वा नाचरेद्यदि चोत्सवम् ।<br>
अज्ञानादर्थलोभाद्वामासे ऽ न्यस्मिन्त्समाचरेत् ॥ २७।२६१ ॥<br>
नकुर्याच्चेद्द्वितीये तु मासे कर्ता विनश्यति ।<br>
तस्मान्निष्कृतिमब्जाग्नौ हुत्वा तूत्सवमाचरेत् ॥ २७।२६२ ॥<br>
वैष्णवं विष्णुसूक्तं च नृसूक्तं चैव गारुडम् ।<br>
ध्वाजं शान्तं च चक्रं च तथैवोत्सवदैवतम् ॥ २७।२६३ ॥<br>
व्याहृत्यन्तं च हुत्वा तु वैष्णवान् पूज्य चाचरेत् ।<br>
ध्वजस्य लक्षणं वक्ष्ये येन मानेन कारयेत् ॥ २७।२६४ ॥<br>
विमानेन समं वाथ पादेनार्ऽधेन वाधिकम् ।<br>
पादेनार्धेन हीसं वा पञ्चधापि प्रकल्पयेत् ॥ २७।२६५ ॥<br>
जयश्रीकीर्तिविजयमङ्गलाख्याः प्रकीर्तिताः ।<br>
अर्धहीनं न कुर्वीत तदेवागतिकं भवेत् ॥ २७।२६६ ॥<br>
तस्माच्चहीनं नैव स्यादधिकं स्यात्तु शक्तितः ।<br>
अवक्रमृजुमन्येनासम्बद्धं कीलितादिभिः ॥ २७।२६७ ॥<br>
श्लक्ष्णं मनोहरं दारु गृहीत्वाखण्डमुत्तमम् ।<br>
तं चतुर्दशधा कुर्याम्मालाग्रे तेन कारयेत् ॥ २७।२६८ ॥<br>
भागमेकं विहायाग्रे तत्र कुर्यात्त्रिमेखलाः ।<br>
मेखलानामथायामस्तद्भागेन समो भवेत्, ॥ २७।२६९ ॥<br>
त्रितालविस्तृतं कुर्याद्दण्डविस्तृतमेव वा ।<br>
अन्तरं च समं तेषां तिस्रः कुर्यात्तु यष्टिकाः ॥ २७।२७० ॥<br>
यष्टी द्वे पुरतः कुर्यात्पश्चादेका विधीयते ।<br>
सर्वत्र किङ्किणीनां तु कुर्याच्छतम शेषतः ॥ २७।२७१ ॥<br>
पश्चाच्छेषं त्रिधा कुर्याच्चतुर्धा वा ध्वजं बुधः ।<br>
अष्टाश्रं च षडश्रं च चतुरश्रं च वृत्तकम् ॥ २७।२७२ ॥<br>
मूलादारभ्य कुर्वीत चतुर्धा विहितं ध्वजम् ।<br>
त्रिधा कृते न कुर्यात्तु षडश्रं शेषमाचरेत् ॥ २७।२७३ ॥<br>
आद्यं भागं त्रिधा कृत्वा केचिदेवं प्रकुर्वते ।<br>
शिखरं शिर इत्याहुरर्धेन शिखरं भवेत् ॥ २७।२७४ ॥<br>
प्रमादात्पतितं गृह्य शिखरं स्थापयेद्विधिः ।<br>
स्पुटितेवाथ भिन्ने वा बिम्बस्योक्तवदाचरेत् ॥ २७।२७५ ॥<br>
अधिष्टिते तु शिखरे द्विजैर्गृध्रादिभिस्सकृत् ।<br>
विष्ठादिकरणे वापि उषिते वा निरन्तरम् ॥ २७।२७६ ॥<br>
वास्तुहोमं च हुत्वैव पर्यग्निकरणं चरेत् ।<br>
एष एव विधिः प्रोक्तो विमानशिखरादिषु ॥ २७।२७७ ॥<br>
अधिष्ठानेन पादेन प्रस्तरेण च संयुतम् ।<br>
ध्वजमूले त्विष्टकाभिर्वेदिं कुर्यान्मनोहराम् ॥ २७।२७८ ॥<br>
न तामप्यधितिष्ठेत नरो दीर्घं जिजीविषुः ।<br>
किं पुनस्तत्र वक्तव्यमालयाद्यवरोहणे ॥ २७।२७९ ॥<br>
विमानं विष्णुरूपं स्यान्न तत्पादादिवा क्रमेत् ।<br>
धामप्रदक्षिणे पूर्वं कुर्यात्तत्र नमस्त्रियाः ॥ २७।२८० ॥<br>
न लङ्घयेद्ध्वजछायां प्रदक्षिणविधिं विना ।<br>
गोपुरस्य विमानस्य प्राकारस्यालयस्य च ॥ २७।२८१ ॥<br>
प्रमादादतिलङ्घ्यैव प्राणायामशतं चरेत् ।<br>
शिवदृष्टिं विष्णुवृष्ठं दुर्गायाः पार्श्वतो दृशम् ॥ २७।२८२ ॥<br>
विघ्नेशस्योर्ध्वदृष्टिं च तीक्ष्णमाहुर्मनीषिणः ।<br>
यावच्छावतरेच् छाया तावती दोषभूमिका ॥ २७।२८३ ॥<br>
दोषभूमिं परित्यज्य निवासं परिकल्पयेत् ।<br>
त्यागे सम्पत्समृद्धिस्स्यादन्यथा विपरीतकृत् ॥ २७।२८४ ॥<br>
रध्यादिभिर्यथा भूयादन्तरं तन्न दोषकृत् ।<br>
अथ वा शतदण्डान्तं त्यक्त्वान्वे वसतिं जगुः ॥ २७।२८५ ॥<br>
यावद्धामायतं दावत्पृष्ठं वा मुघमेव वा ।<br>
ततोधिकं तच्च तच्च केचिदाहुर्मनीषिणः ॥ २७।२८६ ॥<br>
ध्वजं नित्यमुशन्त्येके यत्रैको ह्यनवायिषु ।<br>
तत्रारोहणकर्मादि नेच्छन्ति परमर्षयः ॥ २७।२८७ ॥<br>
औत्सवं ध्वजमास्थाप्य तत्र कार्यं प्रकुर्वते ।<br>
ध्वजमेकं तु सर्वत्र केचिदाहुर्मनीषिणः ॥ २७।२८८ ॥<br>
अतः परं प्रवक्ष्यामि ध्वजदण्डे तु निष्कृतिम् ।<br>
प्रमादात्पतिते भूम्यां ध्वजे वातादिना दृढे ॥ २७।२८९ ॥<br>
अभग्ने वाथ भग्ने वा ध्वजं तत्र पूनः क्षिपेत् ।<br>
अभग्ने तं ध्वजं गृह्य कृत्वा मन्त्रेण तक्षणम् ॥ २७।२९० ॥<br>
अधिवासादिकं कृत्वा तत्थ्साने स्थापयेद्बुधः ।<br>
भग्ने ध्वजे न सग्राह्यस्तमप्सु विधिना त्यजेत् ॥ २७।२९१ ॥<br>
ततो ऽन्यं ध्वजमादाय स्थापयेदविलम्बितम् ।<br>
चोराद्यैर्बुद्धिपूर्वं वा पातिते पूर्ववद्विधिः ॥ २७।२९२ ॥<br>
तत्राधिकं प्रकुर्वीत शिल्पिभिस्तक्षणं पुनः ।<br>
अभग्नध्वजवत्कुर्यादन्यत्पूर्ववदत्वरः ॥ २७।२९३ ॥<br>
भागेनानुपयुक्तस्य ध्वजस्य त्याज्यतैव हि ।<br>
दुष्टभागस्य दानेन न कदाचित्परिग्रहः ॥ २७।२९४ ॥<br>
अथ वा सुदृडं गृह्य प्रतिष्ठां महतीं चरेत् ।<br>
दुष्टं भागं व्यपोह्यैव प्रमाणं लक्षयेत्पुनः ॥ २७।२९५ ॥<br>
प्रमाणमप्रमाणं वा ध्वजं नान्येन दारुणा ।<br>
संयुतां वर्धितां कुर्यादेष सार्वत्रिको विधिः ॥ २७।२९६ ॥<br>
यन्तु ताम्रादिना कुर्याल्लोहेन कवचादिकम् ।<br>
बालालयं प्रकल्प्यैव तत्रकार्यं समाचरेत् ॥ २७।२९७ ॥<br>
स्थितमेव ध्वजं कुर्यान्न तु तं चालयेत्क्वचित् ।<br>
दग्धं ध्वजं परित्यज्य पुनरन्यं समाहरेत् ॥ २७।२९८ ॥<br>
ध्वजे ऽन्त्यजातिभिस्स्पृष्टे महाशान्तिमथाचरेत् ।<br>
तैस्समीपमुपेतैन्तु सहस्राहुतिमाचरेत् ॥ २७।२९९ ॥<br>
पतिते वात्यया चैवं ध्वजस्य शिखरे तथा ।<br>
मेखलासु च तत्सर्वं नवीकृत्य यथाविधि ॥ २७।३०० ॥<br>
ध्वजदण्डे तु संयोज्य प्रतिष्ठां पुनराचरेत् ।<br>
ध्वजस्य चलने चापि प्रमादाद्व्रश्चने तथा ॥ २७।३०१ ॥<br>
भग्नाभग्न ध्वजस्योक्तनिष्कृतिं तु समाचरेत् ।<br>
एष एव विधिः प्रोक्तो दण्डेष्वन्वेषु सर्वतः ॥ २७।३०२ ॥<br>
अशन्यादिनिपातेन धामन्यन्तरिते यदि ।<br>
देवे नष्टे ध्वजे सुस्थे ध्वजस्याराधनं भवेत् ॥ २७।३०३ ॥<br>
आलयं च पुनःकृत्वा तमेवाराधयेद्ध्वजम् ।<br>
निरीक्ष्यत्रीणि वर्षाणि देवागारे त्वनिर्मिते ॥ २७।३०४ ॥<br>
तत्र देवो न रमते तद्ध्वजं तु त्यजेत्सुधीः ।<br>
अथ वा यत्र कुत्रापि प्रतिष्ठाप्य समर्चयेत् ॥ २७।३०५ ॥<br>
अथ वक्ष्ये ध्वजस्थानं यथाशास्त्रविनिश्चितम् ।<br>
पिठगोपुरयोर्मध्ये पञ्चभागं प्रकल्प्य च ॥ २७।३०६ ॥<br>
पीठात्त्यक्त्या चतुर्भागं पञ्चमे ध्वजसंस्थितिः ।<br>
तत्सन्धौ तु प्रशस्तं स्याद्यथा सम्फवमाचरेत् ॥ २७।३०७ ॥<br>
यदि प्राकारबाह्ये स्याद्ध्वजश्शास्त्रवदाचरेत् ।<br>
अनुक्तस्थाननिहितं तं च शास्त्रवदाचरेत् ॥ २७।३०८ ॥<br>
अशक्तौ पुनरन्यं च प्राकारं कारयेत्क्रमात् ।<br>
देवदृग्विषयं कुर्याद्ध्वजं लैवापरोक्षयेत् ॥ २७।३०९ ॥<br>
यदा चान्यालयैर्वापि गोपुरादिभिरेव वा ।<br>
अभ्यन्तरं भवेच्चेत्तु छिद्रं कुर्यात्तु दृक्पथे ॥ २७।३१० ॥<br>
वृक्षाद्यैःपतितैर्नष्टे चालिते ऽवनते ऽपि च ।<br>
तद्ध्यजं पूर्ववत्कुर्यात्त्रिमासाभ्यन्तरे ऽत्वरः ॥ २७।३११ ॥<br>
कृम्यादिभिर्विहङ्गैर्वाकोटरादौ कृते ध्वजे ।<br>
कृत्वा बालालयं पश्चात्समीकृत्यार्चयेत्पुनः ॥ २७।३१२ ॥<br>
रज्जुबन्धादिकरणे ध्वजस्यारोहणे कृते ।<br>
बालालयं न तत्र स्याद्वास्तुशुद्धिं समाचरेत् ॥ २७।३१३ ॥<br>
प्राक्षयेत्पञ्चगव्यैस्तु ध्वजमन्त्रेण हूयते ।<br>
अत ऊर्ध्वं प्रवक्ष्यामि निष्कृतावर्चनक्रमम् ॥ २७।३१४ ॥<br>
उक्तेन विधिना यत्र नष्टे दुष्टे ऽपि वा ध्वजे ।<br>
पुनस्थ्सापनपर्यन्तं कुर्याद्वेणुध्वजं शुभम् ॥ २७।३१५ ॥<br>
अथ वा कारयेद्विद्वान् सुवर्णरजतादिभिः ।<br>
ध्वजं तालोन्नतं स्थाप्य गर्भगेहे तु पूजयेत् ॥ २७।३१६ ॥<br>
अधिवासादि तत्सर्वं प्रतिष्ठोक्तवदाचरेत् ।<br>
अचलो वेणुदण्डः स्याद्गर्भगेहे भवेच्चलः ॥ २७।३१७ ॥<br>
उत्सवादौ तु सर्वत्र वेणुदण्डं समाचरेत् ।<br>
चलदण्डो वेणुदण्ड इति स्यादुत्सवेद्वयम् ॥ २७।३१८ ॥<br>
उत्सवादौ प्रवृत्ते तु उक्तदोषे त्वयं विधिः ।<br>
ध्वजस्थं गरुडं तस्मादवमुच्य समाहितः ॥ २७।३१९ ॥<br>
नीत्वातु यागशालायां संस्थाप्य तु समर्चयेत् ।<br>
वेणुदण्डं प्रतिष्ठाप्य सद्यस्तस्मिन् प्रयोजयेत् ॥ २७।३२० ॥<br>
महाशान्तिं तथा कुर्यात्सहस्राहुतिमेव च ।<br>
वैष्णवं विष्णुदैवत्यं गारुडं ध्वाजमेव च ॥ २७।३२१ ॥<br>
सौदर्शनं च कूश्माण्डान् शतमष्टाधिकं यजेत् ।<br>
तथैव दीपदण्डस्य भवेत्सर्वत्र चक्रमः ॥ २७।३२२ ॥<br>
ध्वजे नारोपयेद्दीपं दीपदण्डः पृथग्भवेत् ।<br>
तत्र दीपं समारोप्य न लभेत्फलमव्ययम् ॥ २७।३२३ ॥<br>
ध्वजे दीपं समारोप्य वैष्णवं शतशो यजेत् ।<br>
आपत्कल्पं प्रवक्ष्यन्ति ध्वजे दीपावरोहणम् ॥ २७।३२४ ॥<br>
दीपयुक्ते ध्वजे नष्टे पूर्ववन्निष्कृतिं चरेत् ।<br>
वीशप्रतिष्ठाहीने तु ध्वजस्यारोहणे कृते ॥ २७।३२५ ॥<br>
वैष्णवं विष्णुसूक्तं च नृसूक्तं ध्वाजमेव च ।<br>
गारुडं दशशो हुत्वा प्रतिष्ठां पुनराचरेत् ॥ २७।३२६ ॥<br>
ध्वजदेवस्य चक्रस्य शान्तनन्दीशयोस् तथा ।<br>
हीनेर्ऽचने वैष्णवं च तद्दैवत्यसमन्वितम् ॥ २७।३२७ ॥<br>
हुत्वैव पुनरभ्यर्च्य पश्चात्कार्यं समाचरेत् ।<br>
भेरीताडनहीने च रौद्रं च व्याहृतीस्तथा ॥ २७।३२८ ॥<br>
हुत्वा महाव्याहृतीश्च भेरीताडनमाचरेत् ।<br>
अर्चनादिषु सर्वत्र यत्र घण्टानिनादनम् ॥ २७।३२९ ॥<br>
एष एव विधिः प्रोक्तः प्रायश्चित्तं समाचरेत् ।<br>
आरोपिते तु गरुडे हीने चैव निवेदने ॥ २७।३३० ॥<br>
वैष्णवं ध्वम्मेत्रौ च हुत्वा गारुडमेव च ।<br>
निवेदयेत्तुद्विगुणं &ldquo;क्षमऽस्वेत्यनुमानयेत् ॥ २७।३३१ ॥<br>
मुद्गान्ने तु तथा हीने वैष्णवं वायुदैवतम् ।<br>
आग्नेयमीङ्कारादींश्च गारुडं ध्वाजमेव च ॥ २७।३३२ ॥<br>
हुत्वा यत्नेन बहुशो मौद्गिकं च निवेदयेत् ।<br>
वर्षवातातपैस्सम्यगुपघातादिसम्भवे ॥ २७।३३३ ॥<br>
विष्ठाद्युपहते चैव पक्षिणामसकृत्सकृत् ।<br>
रज्ज्वादित्रुटने चैव प्रमादात्पतने ऽपि च ॥ २७।३३४ ॥<br>
पातिते बुद्धिपूर्वं वा अकाले ऽप्यवरोपिते ।<br>
शूद्राद्यैरनुलोमैर्वा स्पृष्टे ध्वजगते पटे ॥ २७।३३५ ॥<br>
अशुचिं शोधयित्वान्यत्समीकृत्यासमीकृतम् ।<br>
उत्सवाधिपदैवत्यं षड्वारं जुहुयाद्गुरुः ॥ २७।३३६ ॥<br>
गारुडं ध्वजमन्त्रं च सहस्तं चैव हूयताम् ।<br>
ततश्शेषं समाप्येत विपरीतं न कारयेत् ॥ २७।३३७ ॥<br>
प्रमादाद्बुद्धिपूर्वं वा पटे दग्धे ऽन्यमाहरेत् ।<br>
शान्तिं पूर्वोदितां कृत्वा प्रतिष्ठां पुनराचरेत् ॥ २७।३३८ ॥<br>
अवरोहणमुद्वासन्तं च मन्त्रेण कारयेत् ।<br>
अवरोहणहीने तु मन्त्रेणोद्वासनं भवेत् ॥ २७।३३९ ॥<br>
ततश्शेषं प्रकूर्वीत अशक्ताववरोहणे ।<br>
अप्रमाणं पटं गृह्य महाशान्तिं समाचरेत् ॥ २७।३४० ॥<br>
पुनरन्यं समादाय कर्मशेषं समाचरेत् ।<br>
हीने तु चोत्सवारम्भस्नपने वैष्णवं तथा ॥ २७।३४१ ॥<br>
विष्णुसूक्तं नृसूक्तं च वारुणं चैव हूयते ।<br>
शुद्धोददैर् अभिषाकस्स्यात्प्रायश्चित्तविधिस्स्मृतः ॥ २७।३४२ ॥<br>
हीने कौतुकबन्धे तु वैष्णवं शान्तमेव च ।<br>
सौदर्शनं च हुत्वा तु कौतुकं बन्धयेत्पुनः ॥ २७।३४३ ॥<br>
यज्ञागारे कुम्भवेद्याहीने वाप्यधिके ऽपि वा ।<br>
वैष्णवं पावकं भूमिदैवत्यं च हुनेद्बुधः ॥ २७।३४४ ॥<br>
तोरणानामलाभे तु हुनेद्दौवारिकान्मनून् ।<br>
हीनायां दर्भमालायामार्षं हुत्वेतराङ्क्रियात् ॥ २७।३४५ ॥<br>
अलङ्कारविहीने तु श्रीदैवत्यं तधा हुनेत् ।<br>
प्रातर्बलिं तु निर्वाप्य हीने नित्योत्सवे तथा ॥ २७।३४६ ॥<br>
वैष्णवं शान्तवीशौ च हुत्वा चोत्सवदैवतम् ।<br>
सायं कुर्यादुत्सवं तु द्विगुणं कारयेत्क्रमात् ॥ २७।३४७ ॥<br>
सायं हीनं तु द्विगुणं प्रातरुत्सवमाचरेत् ।<br>
एककालोत्सवश्चेत्तु कृत्वा कालद्वयं बलिम् ॥ २७।३४८ ॥<br>
सायाह्ने चोत्सवं कुर्यात्कालातीते ऽप्ययं विधिः ।<br>
दिग्देवतास्समावाह्य प्रथमे ऽहनि पूजयेत् ॥ २७।३४९ ॥<br>
प्राच्यादि बलिदानं स्यादीशानान्तं प्रदक्षिणम् ।<br>
देवाह्वाने व्यत्ययस्स्याद्व्यतीहारो ऽथ वा भवेत् ॥ २७।३५० ॥<br>
पूर्वोक्तां निष्कृतिं कृत्वा द्विगुणं तु बलिं ददेत् ।<br>
ब्रह्मणश्च दिगीशानां बलिदानं तु नैत्यिकम् ॥ २७।३५१ ॥<br>
अदाने निष्कृतिं कृत्वा पूर्वोक्तं षड्गुणं बलिः ।<br>
चतुष्पथाधिदेवानां वृक्षादीनामथेच्छया ॥ २७।३५२ ॥<br>
प्रथमावाहनादर्वाग्व्यत्यये पूर्वनिष्कृतिः ।<br>
प्रथमं वास्तुशुद्धिस्स्याद्य वै दीयते बलिः ॥ २७।३५३ ॥<br>
अन्तं शुद्ध्यन्ति रथ्यास्ताश्शुर्ध्यन्ति समये पुनः ।<br>
अकृतायां वास्तुशुद्धौ दद्याद्रथ्यासु चेद्बलिम् ॥ २७।३५४ ॥<br>
शान्तिं कृत्वातु पूर्वोक्तां वास्तुशुद्धिं पनर्बलिः ।<br>
अन्तश्शचे वास्तुनि तु न बलिभ्रमणं चरेत् ॥ २७।३५५ ॥<br>
शवमुद्धृत्य पश्चात्तु पर्यग्नि करणं भवेत् ।<br>
अकाले बलिदानं स्यादसुरप्रीतिवर्धनम् ॥ २७।३५६ ॥<br>
अकाले तु बलिं दत्वा काले तु त्रिगुणं बलिः ।<br>
बलिभ्रमणदेशस्स्याद्देवस्य भ्रमणाय हि ॥ २७।३५७ ॥<br>
नान्यत्र चर्या देवस्य लघुप्रोक्षण मन्यथा ।<br>
न हि श्रद्धोत्सवे दोषमुशन्त्येनं स हीतरः ॥ २७।३५८ ॥<br>
वास्तुवृद्धौ तथा ह्रासे ग्रामसीमानवीकृतौ ।<br>
अनुमान्य च देवेशं शताष्टकलशाप्लवः ॥ २७।३५९ ॥<br>
कृत्वा सीमां विनिश्चित्य ततः कार्यं समाचरेत् ।<br>
अस्तरा चोत्सवं कुर्यात्सहस्रकलशाप्लवः ॥ २७।३६० ॥<br>
देवतावाहनं कृत्वा तथैवोत्सव माचरेत् ।<br>
देवादीनां बलं यस्माद्वर्धते स बलिस्स्मृतः ॥ २७।३६१ ॥<br>
श्वसूकरादिभिर्दुष्टैर्नभक्ष्यो बलिरुच्यते ।<br>
बलिभुग्वायसः प्रोक्तो गोमुख्या मेध्यजन्तवः ॥ २७।३६२ ॥<br>
विपरीते महान् दोषस्तन्मन्त्रैर्हावयेच्छतम् ।<br>
बलिशेषं न शूद्रो ऽद्यादर्चको बलिशेषभाक् ॥ २७।३६३ ॥<br>
बलावमन्त्रकं क्षिप्ते सङ्क्षिप्ते विधिवर्जिते ।<br>
भक्षिते चानुलोमाद्यैःपूर्वोक्तां निष्कृतिं चरेत् ॥ २७।३६४ ॥<br>
बलौ पर्युषिते ऽत्युष्णे तथा चैवानिवेदिते ।<br>
निवेदनात्प्रागर्वाग्वादृष्टे शूद्रादिभिर्बलौ ॥ २७।३६५ ॥<br>
पूर्वोक्तां निष्कृतिं कृत्वा सर्वत्र द्विगुणं बलिः ।<br>
देवतावाहनं यत्र देशेप्राक् क्रियते ततः ॥ २७।३६६ ॥<br>
तत्रैव बलिदानं स्याद्यावदुद्वासनं भवेत् ।<br>
मण्डलं च जलं कूर्चमाह्वानाधार उच्यते ॥ २७।३६७ ॥<br>
रथ्यासु बलिदानाय पीठं शैलादिभिर्भवेत् ।<br>
बलिदानं तु गुप्तं स्यान्न तत्बश्यन्त्यवैदिकाः ॥ २७।३६८ ॥<br>
तत्थ्सावं तु तिरस्कुर्यात्काले यवनिकादिभिः ।<br>
बलिप्रदानहीने तु वैष्णवं बलिरक्षकम् ॥ २७।३६९ ॥<br>
हुत्वा तु निष्कृतिं कुर्याद्बलिदानं पुनस्तदा ।<br>
बलिद्रव्ये ऽथ वा पात्रे पतिते भूतले तथा ॥ २७।३७० ॥<br>
भिन्ने नष्टे च पूर्वोक्तं हुत्वान्यं बलिमाहरेत् ।<br>
बलिदानं तु कृत्वैव भुतपीठे क्षिपेत्ततः ॥ २७।३७१ ॥<br>
बलिशेषमनुक्ते तु स्थाने बुद्ध्या तु निर्वपेत् ।<br>
वैष्णवं चाक्षहमनुं वैष्वक्चेनं च गारुडम् ॥ २७।३७२ ॥<br>
सौदर्शनं च हुत्वैव भूतपीठे बलि क्षिपेत् ।<br>
हविर्निवेदने हीनेहीने च द्विगुणार्चने ॥ २७।३७३ ॥<br>
शान्तिं च वैष्णवं हुत्वा तथाभ्यर्च्य निवेदयेत् ।<br>
यथोक्तहोमे हीने तु वैष्णवं विष्णुसूक्तकम् ॥ २७।३७४ ॥<br>
नृसूक्तं च त्रयस्त्रिंशत्कृत्वो हुत्वा हुनेत्पुनः ।<br>
चक्रवीशामितानां च कुम्भस्थानामथापिवा ॥ २७।३७५ ॥<br>
देवानामर्चने हीने वैष्णवं विष्णुसूक्तकम् ।<br>
नृसूक्तं सान्तमन्त्रौ च गारुडं चाक्रमेव च ॥ २७।३७६ ॥<br>
हुत्वा पुनस्समभ्यर्च्य विशेषेण निवेदयेत् ।<br>
देवालङ्करणे हीने श्रीदैवत्यं च वैष्णवम् ॥ २७।३७७ ॥<br>
हुद्वालङ्कारमासाद्य विधीना भूषयेद्गुरुः ।<br>
अलङ्कारेषु द्रव्येषु निर्यासं चन्दनं सुमम् ॥ २७।३७८ ॥<br>
तद्धित्वान्यत्समादाय द्रव्यं प्रक्षाल्यमन्त्रतः ।<br>
पञ्चगव्यैस्समभ्युक्ष्य तेनालङ्कार उच्यते ॥ २७।३७९ ॥<br>
नृत्ते गेये ऽथ वा हीने वैष्णवं रुद्रदैवतम् ।<br>
स्तोत्रहीने तथा ब्राह्मं हुत्वा सारस्वतं ततः ॥ २७।३८० ॥<br>
भक्तबृन्दैः परिवृतौ हीनायां वारुणं तथा ।<br>
वैष्णवं शान्तदैवत्यं हीने पिच्छादिके तथा ॥ २७।३८१ ॥<br>
वैष्णवं जुहुयात्तद्वद्धविरक्षमनुं ततः ।<br>
यानात्काले यागशालां देवे न प्रतिगच्छति ॥ २७।३८२ ॥<br>
भवेन्नित्यार्चनं तत्र यत्रदेवो ऽधिवासितः ।<br>
ध्रुवार्चनं यथा पूर्वं न तत्रास्ति व्यतिक्रमः ॥ २७।३८३ ॥<br>
देवं प्रत्यागतं दृष्ट्या पुनरन्योत्सवं चरेत् ।<br>
दिनव्यपाये कुर्याच्च तत्कालनियतोत्सवम् ॥ २७।३८४ ॥<br>
अतीतमुत्सवं चापि तन्त्रेणात्र समाचरेत् ।<br>
तद्दिनेप्यप्रमादाच्चेद्भूयात्कालस्य यापनम् ॥ २७।३८५ ॥<br>
न जह्या देवकुर्याच्च तत्कालोचितमुत्सवम् ।<br>
अत्र प्रमादेतु भवेत्पूर्वोक्तैव हि निष्कृतिः ॥ २७।३८६ ॥<br>
दीक्षितो वस्त्रमाल्याद्यैः पञ्चागार्पितभूषणैः ।<br>
चरेन्नित्यं विशुद्धात्मा विपरीते तु दोषकृत् ॥ २७।३८७ ॥<br>
दीक्षाङ्गस्य तु वस्त्रस्य तथा प्रतिसरस्य वा ।<br>
नाशे तत्र महान् दोषस्तदान्यत्पुनराहरेत् ॥ २७।३८८ ॥<br>
सहस्रं विष्णुगायत्रीं हुत्वा शान्तिमथाचरेत् ।<br>
यावद्दीक्षाभवेत्तावद्दीक्षाङ्गस्य परिग्रहः ॥ २७।३८९ ॥<br>
अन्तेतु तद्गताशक्तिस्स्वयमेवावहीयते ।<br>
अथ वा मोचनं कुर्यादिते के चिद्वदन्तिहि ॥ २७।३९० ॥<br>
तत्र पूर्णाहुतिं कालं प्रवदन्ति विपश्चितः ।<br>
प्रतिष्ठान्ते तु सा दीक्षा भवेदुत्सवसङ्गता ॥ २७।३९१ ॥<br>
न तत्र दीक्षासाङ्कर्यं द्वयमेकत्र चेद्यदि ।<br>
अन्योन्यं कलहायन्ते यद्याचार्यादयःक्रतौ ॥ २७।३९२ ॥<br>
महाननर्थस्तत्र स्यात्प्रतिभूर्गुरुरत्र हि ।<br>
गुरुवाक्यं च राजाज्ञां सममाहुर्महर्षयः ॥ २७।३९३ ॥<br>
दीक्षिते वर्तमाने तु नान्यं तत्र प्रवेशयेत् ।<br>
नह्येकस्मिन् भवेत्कार्य आचार्यद्वय सङ्गतिः ॥ २७।३९४ ॥<br>
प्रमादाद्बुद्धिपूर्वं वा कलहे क्षतजस्रुतिः ।<br>
क्षतानि वा भवेयुस्तं विसृज्यान्येन कारयेत् ॥ २७।३९५ ॥<br>
न तस्य तु भवेद्दीक्षा महाशान्तिं तु कारयेत् ।<br>
स दीक्षितो भवेदेव पूर्वस्य प्कणिधिस्स हि ॥ २७।३९६ ॥<br>
यावदाशौचसङ्क्रान्ति राशौचेत्वशुचिर्भवेत् ।<br>
पुनरन्यं समादाय शेषं पूर्ववदायरेत् ॥ २७।३९७ ॥<br>
आदौ मध्ये तधान्ते च हीने ब्राह्मणभोजने ।<br>
त्रिवाकं तु महाशान्तिं हुत्वा ब्राह्मणभोजनम्, ॥ २७।३९८ ॥<br>
द्विगुणं कारयेच्चैव वैष्णवानां तु पूजनम् ।<br>
पुनाति पूजितस्सद्यः पाप्मभ्यो वैष्णपस्सकृत् ॥ २७।३९९ ॥<br>
अवैष्णवैश्च पाषण्डैरूढे देवे द्वनर्थकृत् ।<br>
तद्दोषशान्तये कुर्यात्सहस्रकलशाप्लवम् ॥ २७।४०० ॥<br>
अवैष्णवकृतापूजा हन्ति पुण्यं पुरातनम् ।<br>
यानात्तु पतिते देवे शीघ्रमुद्धृत्य सादरम् ॥ २७।४०१ ॥<br>
&ldquo;क्षमऽस्वेत्यनुमान्यैव शुद्धोदैरभिषिच्यच ।<br>
वैष्णवं विष्णुसूक्तं च नृसूक्तं सहितं क्रमात् ॥ २७।४०२ ॥<br>
दिनाधिपस्य दैवत्यं हुत्वा चोत्सवमाचरेत् ।<br>
चक्रवीशाखमितादीनां बिम्बाभावे पृथक् पृथक् ॥ २७।४०३ ॥<br>
तण्डुलोपरिपात्रेषु कूर्चेष्वावाह्य मन्त्रतः ।<br>
तत्तद्रूपं तु संस्मृत्य समभ्यर्च्य विधानतः ॥ २७।४०४ ॥<br>
हुत्वा च तत्तद्दैवत्यं पश्चादुत्सवमाचरेत् ।<br>
पतने तु तथैतेषामुद्धृत्यैव च पूर्ववत् ॥ २७।४०५ ॥<br>
स्नापयित्वा हुनेत्तत्तद्दैवत्यं वैष्णवं तथा ।<br>
यानात्तु पतिते बिम्बे हीनाङ्गे दोषगौरवे ॥ २७।४०६ ॥<br>
पद्मानले महाशान्तिं हुत्वा तद्दोषशान्तये ।<br>
ध्रुवबेरे समारोप्य तच्चक्तिं विधिना ततः ॥ २७।४०७ ॥<br>
कौतुकं स्नापनं वाथ बलिबेरमथापि वा ।<br>
यथार्हं समलङ्कृत्य समावाह्य यथाविधि ॥ २७।४०८ ॥<br>
समभ्यर्च्योत्सवं कुर्यान्न तत्रस्याद्व्यतिक्रमः ।<br>
बेरान्तरस्यालाभे तु रत्नं वा काञ्चनं तथा ॥ २७।४०९ ॥<br>
न्यस्य पात्रे समावाह्य समभ्यर्च्य दिने दिने ।<br>
महाशान्तिं च हुत्वैव पुनरुत्सवमाचरेत् ॥ २७।४१० ॥<br>
हीनाङ्गं च पुनर्बेरं सन्धानविधिना पुनः ।<br>
सन्धाय चात्वरेणैव प्रतिष्ठां पुनराचरेत् ॥ २७।४११ ॥<br>
पतने गायगादीनां श्रीदैवत्यं च वैष्णवम् ।<br>
वादकानां तु पतनै ब्राह्मं रौद्रं तथैव च ॥ २७।४१२ ॥<br>
आचार्यादीनां तु पतने सङ्क्षोभे च तथाकृते ।<br>
आर्षभं वैष्णवं तद्वद्ध्वजादीनां च पातने ॥ २७।४१३ ॥<br>
ध्वाजं च वारुणं चैव वायव्यं च हुनेद्विधिः ।<br>
वर्षधारासु वात्यायां विद्युद्व्रजसमाहतौ ॥ २७।४१४ ॥<br>
काले न चोत्सवं कुर्यात्कुर्याच्चेद्वैष्णवं तथा ।<br>
विष्णुसूक्तं नृसूक्तं च श्रीभूदैवत्यमेव च ॥ २७।४१५ ॥<br>
हुत्वोत्सवं प्रकुर्वीत विपरीते तु दोषकृत् ।<br>
वीथ्यन्तरे वर्षधाराप्रवेशे ऽशनिगर्जिते ॥ २७।४१६ ॥<br>
तृणपांसु समायुक्तवातस्पर्शे विशेषतः ।<br>
कलहध्वनिसंयुक्ते देवं संस्नाप्य मन्त्रवित् ॥ २७।४१७ ॥<br>
वैष्णवं दिग्दैवत्यं च वारुणं वायुदैवतम् ।<br>
यद्देवादींश्च हुत्वैव पुनरुत्सवमाचरेत् ॥ २७।४१८ ॥<br>
कलहे रुधिरस्रावे दाहे चाप्युत्सवे ततः ।<br>
वैष्णपं चाग्निदैवत्यं ब्राह्मं रौद्रं तथैव च ॥ २७।४१९ ॥<br>
तद्दिनाधिपदैवत्यं जुहुयात्प्रार्थयेद्धरिम् ।<br>
आलयाभ्यन्तरे चैव शस्त्राद्यैर्मरणे सति ॥ २७।४२० ॥<br>
तच्छीघ्रमपहायैव पद्माग्नौ जुहुयात्तथा ।<br>
महाशान्तिं तद्दिनाधिदैवत्यं च विशेषतः ॥ २७।४२१ ॥<br>
वीथ्यां चेन्मरहणादौतु तच्छीघ्रं तु व्यपोह्य च ।<br>
शान्तिहोमं च हुत्वैव पुनरुत्सवमाचरेत् ॥ २७।४२२ ॥<br>
नाडिकाया अथार्याक्चेत्पुनरुत्सवमाचरेत् ।<br>
आलयस्याशीतिदण्डाभ्यन्तरे तु शवे सति ॥ २७।४२३ ॥<br>
तत्रोत्सवं न कुर्यात्तु कुर्याच्चेत्स विनश्यति ।<br>
तच्छीघ्रमपहायेव प्रायश्चित्तं यथोदितम् ॥ २७।४२४ ॥<br>
महाशान्तिं पार्षदं च चहुत्वा चोत्सवमाचरेत् ।<br>
लगरे विधिरेषस्स्याद्ग्रामेनैष विकल्प्यते ॥ २७।४२५ ॥<br>
अन्तश्सवेनैव कुर्यादुत्सवं ग्रामवृद्धये ।<br>
ध्वजस्वारोहणादुर्ध्वं यावत्तीर्थदिनं भवेत् ॥ २७।४२६ ॥<br>
अन्यात्सवं शुभं कर्म कुर्याच्चेदाभिचारिकम् ।<br>
तद्दोषशमनायैव वैष्णवं विष्णुसूक्तकम् ॥ २७।४२७ ॥<br>
नृसूक्तं पार्षदं चैव हुत्वा विप्रांस्तु भोजयेत् ।<br>
तीर्थाहात्पूर्वरात्रौ तु हीने कौतुक बन्धने ॥ २७।४२८ ॥<br>
शयने वा वैष्णवं च श्रीभूदैवत्यमेव च ।<br>
सौदर्शनं च हुत्वान्ते यथोक्तं तु समाचरेत् ॥ २७।४२९ ॥<br>
तीर्थस्नाने तु कालस्यातीते हीने च वैष्मवम् ।<br>
वारुणं स्कन्ददैवत्यं हुत्वा चौक्तं समाचरेत् ॥ २७।४३० ॥<br>
ध्वजावरोहणे हीने तद्रात्रौ ध्वाजमेव च ।<br>
गारुडं वैष्णवं हुत्वा देवेशं प्रार्थयेद्गुरुः ॥ २७।४३१ ॥<br>
अवरोहणकारे तु बलौ हीने विशेषतः ।<br>
ध्वजदेवं सुसम्पूज्य वैष्णवं विष्णुसूक्तकम् ॥ २७।४३२ ॥<br>
तदालयस्थदेवानां मन्त्रांश्चैव विशेषतः ।<br>
हुत्वा देवेशमभ्यर्छ्य ध्वजं समवरोहयेत् ॥ २७।४३३ ॥<br>
उत्सवान्ताप्लवेहीने वैष्णवं विष्णुसूक्तकम् ।<br>
पुरुषसूक्तं जयादीनश्च मूर्तिमन्त्राश्च हावयेत् ॥ २७।४३४ ॥<br>
अत्रानुक्तेषु दोषेषु प्रायश्चित्तं भवेदिदम् ।<br>
वैष्णवं विष्णुसूक्तं च नृसूक्तं च तथैव च ॥ २७।४३५ ॥<br>
हूयते विष्णुगायत्री सर्वपापप्राणाशिनि ।<br>
एवमष्टाविंशतिर्वा शक्तावष्टोत्तरं शतम् ॥ २७।४३६ ॥</p>
<p>इति श्रीवैखानसे भगवच्छास्त्रे भृगुप्रोक्तायां संहितायां प्रकीर्णाधिकारे सप्तविंशो ऽध्यायः।</p>
<hr>
<p>अथाष्टाविंशो ऽध्यायः।</p>
<p>अथाष्टाविंशो ऽध्यायः।<br>
प्रायश्चित्तम्</p>
<p>अथास्पृश्यस्पर्शनेतुप्रायश्चित्तं प्रवक्ष्यते ।<br>
सर्पमूषकमण्डूकमार्जारनकुलादिषु ॥ २८।१ ॥<br>
गर्भागारं प्रविष्टेषु विण्मूत्रादिविसर्जने ।<br>
व्यपोह्य तत्पञ्चगव्यैस्तथाब्लिङ्गाभिरेव च ॥ २८।२ ॥<br>
वैष्णवं विष्णुगायत्रीं शतमष्टोत्तरं जपेत् ।<br>
ध्रुवं चै वाधितिष्ठत्सु विण्मूत्रादिविसर्जने ॥ २८।३ ॥<br>
क्षिप्रं वस्त्रेण संशोद्य मार्जयित्वा कुशेन च ।<br>
&ldquo;आपो हिरण्यवर्णाऽभिः &ldquo;पापमानीऽभिरेव च ॥ २८।४ ॥<br>
संस्रोक्ष्य चार्चयेद्देवमन्यता विपरीतकृत् ।<br>
स्पर्शेतैरेव बिम्बानां शुद्धोदैस्स्नापयेद्विधिः ॥ २८।५ ॥<br>
उदक्यया सूतिकया रजकेनान्त्यजातिभिः ।<br>
प्रथमावरणे विष्टे चार्चास्थाने च पर्षदाम् ॥ २८।६ ॥<br>
प्रविष्टे चाथ संस्पृष्टे दार्भेणोद्दीप्य वह्निना ।<br>
हुत्वा च वास्तु यज्ञेव पञ्चगव्यैस्समुक्ष्य च ॥ २८।७ ॥<br>
कृत्वा पुण्याहमन्ते तु नित्याग्नौ जुहुयात्ततः ।<br>
दौवारिकमनुं चैव द्वारपालं च वैष्णवम् ॥ २८।८ ॥<br>
बाङ्यावरणपक्षे तु मार्जनेनोपलेपनैः ।<br>
प्रोक्षणैर्वास्तुयज्ञेव शुद्धिर्भवति सर्वतः ॥ २८।९ ॥<br>
अर्चाकाने तु दृष्टेषु चैतेषु विधिना हरिम् ।<br>
संस्नाप्य पञ्चगव्यैन्तु शुद्धोदैस्स्नाप्य चात्वरः ॥ २८।१० ॥<br>
प्रोक्षणैः प्रोक्ष्य हुत्वा तु पूर्ववच्छार्चयेत्ततः ।<br>
एतेषु सम्प्रविष्टेषु चालयाभ्यन्तरे तथा ॥ २८।११ ॥<br>
तत्स्पृष्टहविषां चैव प्रमादात्तु निवेदने ।<br>
शोधयित्वाथ तद्द्रव्यं यथाविधि विशेषतः ॥ २८।१२ ॥<br>
वास्तुहोमं च हुत्वाथ पर्यग्निकरणं चरेत् ।<br>
पञ्चगव्यैस्समभ्युक्ष्य पुण्याहमपि वाचयेत् ॥ २८।१३ ॥<br>
संस्नाप्य कलशैर्देवं हुत्वा नित्यानले ततः ।<br>
वैष्णवं विष्णुसूक्तं च नृसूक्तं रौद्रमेव च ॥ २८।१४ ॥<br>
ब्राह्मं च श्रीमहीसूक्ते ब्राह्मणान् भोजयेत्ततः ।<br>
स्पृष्टेतु चैतैर्बिम्बेषु ध्रुवादिषु विशेषतः ॥ २८।१५ ॥<br>
कृत्वातु पूर्ववच्छुद्धिं वास्तुहोमं च कारयेत् ।<br>
पर्यग्निपञ्चगव्याभ्यां शोधयित्वा ततःपरम् ॥ २८।१६ ॥<br>
संस्नाप्य कलशैर्देवमब्जाग्नौ विधिवत्तदा ।<br>
महाशान्तिं च हुत्वैव प्रतिष्ठां पुनराचरेत् ॥ २८।१७ ॥<br>
शूद्राद्यैरनुलोमैश्च स्पृष्टं दत्वा हविस्ततः ।<br>
पञ्च गव्यैश्च शुद्धोदैर्देवं संस्नाप्य चादरात् ॥ २८।१८ ॥<br>
पुण्याहं कारयेत्पश्छाद्द्विगुणं तु निवेदयेत् ।<br>
महापातकिभिश्चैव चण्डालै पुल्कसादिभिः ॥ २८।१९ ॥<br>
आलये सम्प्रविष्टे तु तत्स्पृष्ठे विनिवेदिते ।<br>
सप्ताहं महतीं शान्तिं हुत्वाब्जाग्नौ विधानतः ॥ २८।२० ॥<br>
संस्नाप्य कलशैर्देवं प्रतिष्ठां पुनराचरेत् ।<br>
पुनश्चध्रुवबेरे वा बिम्बेष्यन्येषु मन्दिरे ॥ २८।२१ ॥<br>
स्पृष्टेषु पूर्ववच्छुद्धिं कृत्वा द्विगुणमेव च ।<br>
हुत्वा तु महतीं शान्तिं संस्नाप्य कलशैर्विभुम् ॥ २८।२२ ॥<br>
प्रतिष्ठोक्तक्रमेणैव प्रतिष्ठां पुनराचरेत् ।<br>
पतिते चैव पाषण्डे चान्यतन्त्रेण दीक्षिते ॥ २८।२३ ॥<br>
प्रविष्टे गर्भगेहे तु वास्तुशुद्धिं विधाय च ।<br>
हुत्वा तु महतीं शान्तिं प्रतिष्ठां पुनराचरेत् ॥ २८।२४ ॥<br>
उक्तेष्वेतेषु सततं प्रथमावरणे तथा ।<br>
द्वितीये वा सञ्चरत्सु मासे ऽतीते विशेषतः ॥ २८।२५ ॥<br>
मासमेकं महाशान्तिं हुत्वा कृत्वा विधानतः ।<br>
कर्षणादि पुनःकृत्वा प्रतिष्ठां पुनराचरेत् ॥ २८।२६ ॥<br>
तथा संवत्सरे ऽतीते त्यक्त्वा चावाहनादिकम् ।<br>
कौतुकादीन्त्सुसंरक्ष्य गर्भागारादि सर्वतः ॥ २८।२७ ॥<br>
वासयेद्गा विशेषेण मासे ऽतीते विशेषतः ।<br>
सर्वत्र शुद्धिं कृत्वातु हुत्वा मासत्रयं ततः ॥ २८।२८ ॥<br>
महाशान्तिं तथा कृत्वा कर्षणादि पुनःक्रियाः ।<br>
बालालयं च सङ्कल्प्य बिम्बशुद्धिमाथाचरेत् ॥ २८।२९ ॥<br>
जलाधिवासनाद्यैश्च तथा वित्तानुसारतः ।<br>
अशीत्यधिकसाहस्रैस्संस्नाप्य कलशैर्हरिविम् ॥ २८।३० ॥<br>
ब्राह्मणान् भोजयित्वैव सम्पूज्यापि च वैष्णवान् ।<br>
बालालये प्रतिष्ठाप्य देवेशं विधिवत्ततः ॥ २८।३१ ॥<br>
आलयं चैव सर्वत्र नवीकृत्य विशेषतः ।<br>
महाप्रतिष्ठां कृत्वैव देवदेवं समर्चयेत् ॥ २८।३२ ॥<br>
एतैस्संसर्गिणां स्पर्शे सूतिकाक्तैव निष्कृतिः ।<br>
स्पर्शे तत्संसर्गिणां च शुद्धिस्स्यात्स्नपनादिना ॥ २८।३३ ॥<br>
ततस्संसर्गिणां चैव न दोषः परिकथ्यते ।<br>
अशौमवद्द्विजस्पृष्टहविषां च निवेदने ॥ २८।३४ ॥<br>
एकाहं तु महाशान्तिं हुत्वा संस्नाप्य चौदकैः ।<br>
पुण्याहं वाचयित्वैव पूर्ववच्च समर्चयेत् ॥ २८।३५ ॥<br>
स्पृष्टेषु चाथ बिम्बेषु कौतुकादिषु वा ध्रुवे ।<br>
पूर्ववन्महतीं शान्तिं हुत्वा संस्थापयेत्पुनः ॥ २८।३६ ॥<br>
प्रविष्टे चालयाद्बाङ्ये सर्वत्र च यथार्हकम् ।<br>
गौरवं लाघवं ज्ञात्वा सर्वमूह्यैव कारयेत् ॥ २८।३७ ॥<br>
खद्यैतपक्षिजातादिप्रवेशे चालयान्तरे ।<br>
स्पर्शने चैव बिम्बानां कृत्वा पर्यग्नि पूर्ववत् ॥ २८।३८ ॥<br>
संशोद्य पञ्चगव्यैस्तु शुद्धोदैरभिषिच्य च ।<br>
प्रोक्षणैः प्रोक्ष्यनित्याग्नौ छुल्ल्यां वा वैष्णवं हुनेत् ॥ २८।३९ ॥<br>
बिम्बादीन् तत्समीपस्थान् संशोध्यैव च पूर्ववत् ।<br>
शुद्धोदैस्स्नाप्य पुण्याहं कृत्वोक्तं होममाचरेत् ॥ २८।४० ॥<br>
पूर्वमुक्तेषु देशेषु श्वादीनां वा नृणामपि ।<br>
छेदने ताडने चैव रक्तस्रावे मृतौ तथा ॥ २८।४१ ॥<br>
तद्व्यपौह्य च तद्देशशुद्धिं कृत्वा विधानतः ।<br>
वास्तुहोमं च हुत्वैव कलशैस्स्नाप्य सप्तभिः ॥ २८।४२ ॥<br>
तद्दोषशमनार्थं च महाशान्तिं हुनेत्ततः ।<br>
अभ्यर्च्य पूर्ववद्देवं हविस्सम्यङ्नि वेदयेत् ॥ २८।४३ ॥<br>
सम्भूते त्वालयाद्बाह्ये कृत्वा पर्यग्नि पूर्ववत् ।<br>
देवं शुद्धोदकैस्स्नाप्य शान्तिं हुत्वा विधानतः ॥ २८।४४ ॥<br>
सम्पूज्य वैष्णवांश्चैव पूर्ववत्सम्यगर्चयेत् ।<br>
देवेशस्य शवे दृष्टे संस्नाप्य कलशैर्हरिम् ॥ २८।४५ ॥<br>
वैष्णवं विष्णुसूक्तं च पौरुषं जुहुयात्ततः ।<br>
गजाश्वपशुमुखेषु प्रथमावरणे पुनः, ॥ २८।४६ ॥<br>
मृतेषु तद्व्यपोह्यैव खनित्वा तादृशं स्थलम् ।<br>
वास्तुहोमं च हुत्वा तु शद्धोदैरभिषिच्य च ॥ २८।४७ ॥<br>
वैष्णपं विष्णुसूक्तं च पौरुषं जुहुयाद्विधिः ।<br>
प्रस्वेदे रुधिरस्रावे रोदने जल्पने तथा ॥ २८।४८ ॥<br>
हासे दृष्टे महाबेरे सत्सु धूमादिषु स्वतः ।<br>
आलयाभिमुखे ऽब्जाग्निं साधयित्वाथ वैष्णवम् ॥ २८।४९ ॥<br>
विष्णुसूक्तं नृसूक्तं चर् इङ्कारान् पारमात्मिकम् ।<br>
हुत्वा संस्नाप्य देवेशं कलशैस्सप्तभिः क्रमात् ॥ २८।५० ॥<br>
समभ्यर्च्य हविर्दत्वा ब्राह्मणान् भोज्य सादरम् ।<br>
वैष्णवांश्च सुसम्पूज्य दद्यादायार्यदक्षिणाम् ॥ २८।५१ ॥<br>
तृणवल्मीककीटादावुत्पन्ने तत्र पूर्ववत् ।<br>
शान्तिं पूर्वोदितां हुत्वाभोजयित्वापि ब्राह्मणान् ॥ २८।५२ ॥<br>
देवं बालालये स्थाप्य नवीकरणमाचरेत् ।<br>
विमाने तु हठाद्भिन्ने पतिते वा विधानतः ॥ २८।५३ ॥<br>
शान्तिं मासत्रयं हुत्वा कर्षणादि विधाय च ।<br>
बालालयं च सङ्कल्प्य कृत्वा चाप्स्वधिवासनम् ॥ २८।५४ ॥<br>
बिम्बशुद्धिं तु कृत्वैव संस्नाप्य कलशैर्हरिम् ।<br>
अशीत्यधिकस्राहस्रैर्यथाविभवविस्तरम् ॥ २८।५५ ॥<br>
ब्राह्मणान् भोजयित्वैव सम्पूज्यैव तु वैष्णवान् ।<br>
देवं बालालये स्थाप्य नवीकृत्यालयादिकम् ॥ २८।५६ ॥<br>
सर्वत्र चाविशेषेण प्रतिष्ठां पुनराचरेत् ।<br>
तत्राशनिहते चैव मक्षिकादिफिरावृते ॥ २८।५७ ॥<br>
संस्नाप्य कलशैर्देवं पूजां कृत्वा विशेषतः ।<br>
प्रभूतं तु निवेद्यैव हुत्वा शान्तिं विधानतः ॥ २८।५८ ॥<br>
ब्राह्मणान् भौजयित्वैव पुनस्सन्धानमाचरेत् ।<br>
स्थूपिकीले विनष्टे तु विमानोपरि संस्थिते ॥ २८।५९ ॥<br>
विमानकल्पवत्कृत्वा पुनस्सन्धानमाचरेत् ।<br>
अकाशे प्रतिसूर्यस्य दर्शने वैष्णवं तथा ॥ २८।६० ॥<br>
सौरं च दशकृत्वन्तु हुत्वाभ्यर्च्य विशेषतः ।<br>
दिग्दाहे वैष्णवं दिग्दैवत्यमाग्नेयमेव च ॥ २८।६१ ॥<br>
शिलावर्षे वारुणं च वैष्णवं त्रिश्चत्रिंशता ।<br>
अकाले शशिनः पूर्तौक्षये वा प्रतिदर्शने ॥ २८।६२ ॥<br>
महोत्पाते च महतीं हुत्वा शान्तिं विधानतः ।<br>
देवं विशेषतो ऽभ्यर्च ब्राह्मणान् भोजयेत्ततः ॥ २८।६३ ॥<br>
आलयाभ्यन्तरे बाह्यप्राकारे वा विशेषतः ।<br>
रक्तस्त्रीदर्शनेचैवं तं देशं परिशोध्य च ॥ २८।६४ ॥<br>
देवं विशेषतो ऽभ्यर्च्य हविस्सम्यङ्निवेदयेत् ।<br>
ध्रुवबेरे कौतुकादौ स्पृष्टे चैव ध्रुवोदिताम् ॥ २८।६५ ॥<br>
शुद्धिं जलाधिवासं च कृत्वा संस्थापयेत्पुनः ।<br>
गर्भालये तु सर्पादिदर्शने तद्व्यपोह्य च ॥ २८।६६ ॥<br>
गोमयेनोपलिप्यैव गव्यैरभ्युक्ष्य पञ्चभिः ।<br>
औपासनाग्निमाधाय वैष्णवं शान्तिमाचरेत् ॥ २८।६७ ॥<br>
पुण्याहं वाचयित्वैव ब्राह्मणान् भोजयेत्ततः ।<br>
सर्पादौ तु मृते तत्र तद्व्यपौह्योपलिप्य च ॥ २८।६८ ॥<br>
पञ्चगव्यैन्तु सम्प्रोक्ष्य वास्तुशुद्धिं विधाय च ।<br>
संस्नाप्य कलशैर् देवं चतुर्विंशतिभिस्तदा ॥ २८।६९ ॥<br>
एकाहं पैण्डरीकाग्नौ महाशान्तिं विधाय च ।<br>
ध्रुवादिषु तु बिम्बेषु मुहुस्स्पृष्टेषु तैस्तथा ॥ २८।७० ॥<br>
देवं शुद्धोदकैस्स्नाप्य महाशान्तिं विधाय च ।<br>
पुण्याहं वाचयित्वैव विशेषार्चनमाचरेत् ॥ २८।७१ ॥<br>
मृते प्रासादबाह्ये तु तद्व्यपोह्य च पूर्ववत् ।<br>
प्रोक्षणैः प्रोक्ष्य च हुनेद्दिग्दैवत्यं च वैष्णदम् ॥ २८।७२ ॥<br>
पाकस्थाने गोपुरादौ मृते सर्पे व्यपोह्य च ।<br>
उपलिप्य च नित्याग्नौ वैष्णवं च विशेषतः ॥ २८।७३ ॥<br>
तत्थ्सानाधिपदैवत्यं दशशो जुहुयाद्विधिः ।<br>
आलयाभ्यन्तरे चैव सर्पत्रावरणे ऽपि वा ॥ २८।७४ ॥<br>
महावाते ऽविवृष्टौ वा शत्रुचोराद्युपप्लवे ।<br>
संस्माप्य कलशैर्देवं वास्तुहोमं विधाय च ॥ २८।७५ ॥<br>
पर्यग्नि पञ्चगव्याभ्यां शोधयित्वा विधानतः ।<br>
पुण्याहं वाचयित्वैव वैष्णवं विष्णुसूक्तकम् ॥ २८।७६ ॥<br>
नृसूक्तं श्रीमहीमन्त्रान् ब्राह्मं रौद्रं विशेषतः ।<br>
प्राजापत्यं च हुत्वैव ब्राह्मणान् भोजयेद्विधिः ॥ २८।७७ ॥<br>
अथ वक्ष्ये विशेषेण भयरक्षार्थनिष्कृतिम् ।<br>
चोरैरमित्रैरथ वा परचक्रेण सङ्कुले ॥ २८।७८ ॥<br>
लोहजप्रतिमानां च तिरोधानं प्रकल्पयेत् ।<br>
शुचौ देशे सुगुप्ते तु खनित्वा चावटं घनम् ॥ २८।७९ ॥<br>
सिकताभिः प्रपूर्यैव कुशानास्तीर्य चोपरि ।<br>
अवटे ऽभ्यर्च्य भूदेवी &ldquo;मपो हिऽष्ठेति प्रोक्ष्य च ॥ २८।८० ॥<br>
देवागारं प्रविश्यैव यजमानयुतो गुरुः ।<br>
देवदेवं प्रणम्यैव समभ्यर्च्यानुमान्य च ॥ २८।८१ ॥<br>
&ldquo;यावत्कालं भयं भूयात्तावदीश जनार्दन ।<br>
हरिश्या सहित स्तत्र शयीधाऽ इति सन्मनुम् ॥ २८।८२ ॥<br>
वीज्ञाप्य शक्तिं बिम्बस्थां ध्रुवबेरे ऽवरोपयेत् ।<br>
बेराभावे तु हृदये समारोप्य विधानतः ॥ २८।८३ ॥<br>
&ldquo;परं रंहऽ इति प्रोच्य पीठादादाय चात्वरः ।<br>
&ldquo;प्रतद्विष्णु स्तवतऽ इत्यवटे न्यस्य रक्षितम् ॥ २८।८४ ॥<br>
&ldquo;यद्वैष्णवऽमिति प्रोच्य प्राक्छिरश्शाययेत्ततः ।<br>
अवटं सिकताभिर्वा मृदा वा पूर्व यत्नतः ॥ २८।८५ ॥<br>
अच्छिद्रं सुदृढं कुर्यादवटं परिरक्षितम् ।<br>
पश्चादभ्यन्तरं गत्वा देवदेवं प्रणम्य च ॥ २८।८६ ॥<br>
ग्रथितं पञ्चदशभिर्दर्भैः कूर्चं प्रगह्य च ।<br>
द्वादशाङ्गुलदीर्घन्तु जीवस्थाने निधाय च ॥ २८।८७ ॥<br>
ध्रुवबेरात्समादाय तत्कूर्चेर्ऽचनमाचरेत् ।<br>
बालालयं भवेच्छेत्तु अर्चापीठे विशेषतः ॥ २८।८८ ॥<br>
कूर्चं सन्न्यस्य हृदयात्प्रणिध्यां विनिवेश्यच ।<br>
कूर्चं तु बिम्बवत्स्मृत्वा मनसैवाक्षराणि तु ॥ २८।८९ ॥<br>
तत्तत्थ्साने तु संस्कृत्य सन्न्यस्यावाह्य चार्चयेत् ।<br>
स्नपनादौ तु सम्प्राप्ते कुर्यादभ्युक्षणं बुधः ॥ २८।९० ॥<br>
मासादूर्ध्वं तु तत्कूर्चं व्यपोह्यान्यं निधापयेत् ।<br>
काले तु बिम्बमुद्धृत्य संशोध्याम्लादिभिस्तदा ॥ २८।९१ ॥<br>
पुण्याहान्तेकृते ऽस्पृश्य स्पर्शने त्वविलम्बितम् ।<br>
कृत्वा जलाधिवासादीनङ्कुरार्पणपूर्वकम् ॥ २८।९२ ॥<br>
आलयाभिमुखे वापि दक्षिणे वा मनोरमे ।<br>
प्रपायां मण्डपेकूटे यत्वाब्जाग्निं विधायच ॥ २८।९३ ॥<br>
तदुत्तरे वास्तहोमं हुत्वाबिम्बसमीपतः ।<br>
पर्यग्निकरणं कृत्वा गव्यैस्संशोध्य पञ्चभिः ॥ २८।९४ ॥<br>
अब्जाग्नौ पश्चिमे भागे बिम्बार्धाधिकविस्तृताम् ।<br>
भागोन्नतां यथालोभोन्न तां धान्यैर्विधाय च ॥ २८।९५ ॥<br>
वेदिं मनोहरां चैव वासांस्यास्तीर्य पञ्च च ।<br>
संस्नाप्य कलशैर्दिव्यैश्चतुर्दशभिरेव च ॥ २८।९६ ॥<br>
पुण्याहान्ते प्रतिसरं बद्ध्वा कौतुकपूर्वकम् ।<br>
बेराणि देवीसहितं शाययेच्छयने शुभे ॥ २८।९७ ॥<br>
अवताराणां तु शयनं पृथगेव विधीयते ।<br>
परिषिच्य च पद्माग्नौ हौत्रशंसनमाचरेत् ॥ २८।९८ ॥<br>
देवेशस्य च देव्याश्च अवतारगणस्य च ।<br>
दक्षिणप्रणिधौ चैव पार्षदानामथोत्तरे ॥ २८।९९ ॥<br>
आवाह्य कृत्वा निर्वापं हुनेदाज्याहुतीःक्रमात् ।<br>
वैष्णवं विष्णुसूक्तं च पुरुषसूक्तं तथैव च ॥ २८।१०० ॥<br>
गायत्री वैष्णवी चैव द्वादशाक्षरमेव च ।<br>
प्राजापत्यं मिन्दाहुती विच्छिन्नं जुहुयादयम् ॥ २८।१०१ ॥<br>
शान्तिहोम इति प्रोक्ता महाशान्तिं जगुःपरे ।<br>
षण्माने समतीते तु हुत्वा शान्तिं विशेषतः ॥ २८।१०२ ॥<br>
सक्तुलाजतिलापूपैराज्यमिश्रैस्तु वैष्णवम् ।<br>
विष्णुसूक्तं च प्रत्येकं शतशो जुहुयाद्विधिः ॥ २८।१०३ ॥<br>
श्वेतं रक्तं सरोजातमलाभे बिल्वकच्छदम् ।<br>
घृताप्लुतं तु वैष्णव्या गायत्षाजुहुयात्तथा ॥ २८।१०४ ॥<br>
सर्वदैवत्यमन्ते च जुहुयात्पारमात्मिकम् ।<br>
एनमेके महाशान्तिहोममाचक्षते बुधाः ॥ २८।१०५ ॥<br>
पश्चादप्यवताराणां तत्तन्मन्त्रं विशेषतः ।<br>
पृथगष्टोत्तरशतं हुत्वा रात्रिं नयेत्ततः ॥ २८।१०६ ॥<br>
स्नात्वा प्रभाते देवेशं प्रणम्य प्रणवेन तु ।<br>
बोधयित्वाभिवन्द्यैव &ldquo;करुणाब्धे क्षमस्य मे ॥ २८।१०७ ॥<br>
शतं सहस्रमयुतमसङ्ख्येयं मुहुर्मुहुः ।<br>
कृतानामपराधानाऽमिति सम्प्रार्थ्य भक्तितः ॥ २८।१०८ ॥<br>
प्राचीन वस्त्रमाल्यादीन् द्यपोह्यन्यैर्विभूष्य च ।<br>
सर्ववाद्य समायुक्तं शाकुनं सूक्तमुच्चरन् ॥ २८।१०९ ॥<br>
तोयधारां पुरस्कृत्य गच्छेत्तु पुरतो गुरुः ।<br>
स्थापका देवमुद्धृत कृत्वा धामप्रदक्षिणम् ॥ २८।११० ॥<br>
अभ्यन्तरं प्रविश्यैव स्थापयेयुश्च पूर्ववत् ।<br>
देवपादौ गुरुस्स्पष्ट्वा वैष्णवं विष्णुसूक्तकम् ॥ २८।१११ ॥<br>
पौरुषं चात्मसूक्तं च जप्त्वा ध्यात्वा विधानतः ।<br>
ध्रुवाद्वा हृदयाच्छक्तिं प्रणिध्यां तु निवेश्य च ॥ २८।११२ ॥<br>
कृत्वाक्षराणां विन्यासमावाहनमथाचरेत् ।<br>
तदालयगतांश् चैव देवानन्यां त्समाह्वयेत् ॥ २८।११३ ॥<br>
पुण्याहं वाचयेत्पश्चाद्यथोक्तं पूर्वमाचरेत् ।<br>
यजमानोपि शुद्धात्मा दद्यादाचार्यदक्षिणाम् ॥ २८।११४ ॥<br>
पश्चादग्निं परिस्तीर्य शान्तिहोमं समाचरेत् ।<br>
यथाविभवविस्तारमुत्सवं स्नपनं चरेत् ॥ २८।११५ ॥<br>
अशक्तस्स्नपनं कुर्यादन्यत्सर्वं च पूर्ववत् ।<br>
कूर्चादावर्चने हीने तन्निष्कृतिमथाचरेत् ॥ २८।११६ ॥<br>
एवं चैद्वत्स रे ऽतीते पुनस्थ्सापनमाचरेत् ।<br>
अवतारविशेषस्य पृथक्कुर्यादितीतरे ॥ २८।११७ ॥<br>
तेषां पुनःप्रतिष्ठा चेत्तत्तद्धोमं तु के चन ।<br>
इद्थं स्याद्भयरक्षार्थनिष्कृतिस्सर्वसिद्धिता ॥ २८।११८ ॥<br>
अथ वक्ष्ये विशेषेण पुनर्बालालयं बुधाः ।<br>
महाबेरे विमाने च पतिते जरिते तथा ॥ २८।११९ ॥<br>
भिन्नेङ्गहीने निहते वात्ययाशनिनाथ वा ।<br>
वर्णक्षये स्थलभ्रंशे गर्भगेहस्य चान्यथा ॥ २८।१२० ॥<br>
पीठगर्भादिनाशे वा अस्पृश्यैर्वा प्रवेशने ।<br>
उन्नतस्थापनेच्छायां कुर्याद्बालालयं हरेः ॥ २८।१२१ ॥<br>
बालालये ऽभ्यर्च्यमाने सम्भूते स्थानसङ्कटे ।<br>
चण्डालाधिष्ठिते चैव स्थाननाशे ह्रदादिभिः ॥ २८।१२२ ॥<br>
अन्यत्र तूचिते देशे कृत्वा पूर्वोक्तमार्गतः ।<br>
कर्षणादिक्रियास्सर्वा बिम्बमानीय चादरात् ॥ २८।१२३ ॥<br>
प्रतिष्ठाप्य तु तत्रैव कुर्यान्मूलालयं ततः ।<br>
बाह्ये चैव विमानस्य चाङ्गोपाङ्गक्षतौ तथा ॥ २८।१२४ ॥<br>
मक्षिकातृणवल्मीकपादपाद्यैर्विभेदने ।<br>
विना बालालयस्थानं शक्तिं गृह्य विमानगाम् ॥ २८।१२५ ॥<br>
तदङ्गदेवतानां च समारोप्य ध्रुवे पुनः ।<br>
नवीकृत्य विमानोक्तप्रतिष्ठां पुनराचरेत् ॥ २८।१२६ ॥<br>
अकृत्वा देवतारोपं महाबेरे विशेषतः ।<br>
विमानं नाधितिष्ठेत सर्वत्रायं विधिस्स्मृतः ॥ २८।१२७ ॥<br>
विमानध्रुवयोर्नाशे युगपत्तत्रनिष्कृतिः ।<br>
कौतुकादीन् प्रतिष्ठाप्य विहाय प्रार्थनामनुम् ॥ २८।१२८ ॥<br>
बालालयं प्रकल्प्यैव विधिना तत्र चार्चयेत् ।<br>
तस्य काले ऽप्यतीते तु तदा तत्र न दोषकृत् ॥ २८।१२९ ॥<br>
यस्याङ्गस्य भवेद्धानिस्तत्र बालालयं भवेत् ।<br>
कृत्वा तस्य तु संस्कारं यथोक्तं तत्पुनश्चरेत् ॥ २८।१३० ॥<br>
कौतुकादिविनाशे च दोषयुक्ते ध्रुवे तथा ।<br>
विमाने च तथा दुष्टे कृत्वा बालालयं पुनः ॥ २८।१३१ ॥<br>
यथालाभेन मानेन बिम्बमाहृत्य दारवम् ।<br>
प्रतिष्ठाप्याद्यतरुणालयोक्तविधिना ततः ॥ २८।१३२ ॥<br>
कौतुकादींश्च सङ्कल्प्य प्रतिष्ठाप्यार्चयेत्क्रमात् ।<br>
अलाभे कौतुकादीनां दोषयुक्ते तु दारवे ॥ २८।१३३ ॥<br>
बिम्बमस्यं समाहृत्य प्रतिष्ठाप्यैव दारवम् ।<br>
तद्बेरं विधिवत्त्यक्त्वा कृत्वा मूलालये पुनः ॥ २८।१३४ ॥<br>
विधिना मूलबेरं तु प्रतिष्ठाप्य समर्चयेत् ।<br>
बालालयस्य संस्थानं वक्ष्ये मूलालयस्य तु ॥ २८।१३५ ॥<br>
मध्यसूत्राद्दक्षिणे च प्रथमावरणे तथा ।<br>
द्वितीयावरणे वाथ मण्टपादौ मनोरमे ॥ २८।१३६ ॥<br>
यत्रावकाशस्तत्रैवं बालागारं प्रकल्पयेत् ।<br>
द्वितीयावरणादूर्ध्वं न बालागारकल्पनम् ॥ २८।१३७ ॥<br>
एकादि तु त्रिहस्तान्तं विस्तारं तु विधीयते ।<br>
अध्यर्धं चैव पादोनमुत्सेधं द्विगुणं तु वा ॥ २८।१३८ ॥<br>
उत्सेधं पञ्चधा कृत्वाधिष्ठानं चैकमंशकम् ।<br>
भित्त्युच्चं द्व्यंशमथ च द्व्यंशं तु शिखरं मतम् ॥ २८।१३९ ॥<br>
लुपोपरे तृणाच्छन्नं मृण्मयं कारयेत्सुधीः ।<br>
भित्तिविष्कम्भमानं स्यान्मूलालयसमं तथा ॥ २८।१४० ॥<br>
द्विगुणं चतुर्गुणं कृत्वा यच्छिष्टं विधिना कृतम् ।<br>
नालीगृहं भवेद्विन्द्यात्तमेव तरुणालयम् ॥ २८।१४१ ॥<br>
मण्डपादिषु चेद्भित्त्या सह तस्य यथार्हकम् ।<br>
नालीगृहं मण्डपेन प्रमुखे रहितं तु वा ॥ २८।१४२ ॥<br>
सहिते तु समं कुर्यात्त्रिपादं चार्धमेव वा ।<br>
पूर्वापरयुतं वाथ दक्षिणोत्तरमायतम् ॥ २८।१४३ ॥<br>
समं वा तरुणागारं शिल्पशास्त्रोक्तवच्चरेत् ।<br>
पञ्चविंशतिभागं तु कृत्वा गर्भालयं ततः ॥ २८।१४४ ॥<br>
मध्ये ब्राह्मं पदं चैकं परितो ऽष्टौ तु दैविकम् ।<br>
मानुषं तस्य परितः पदान्यन्यानि षोडश ॥ २८।१४५ ॥<br>
कौतुकं ब्रह्मणस्थ्साने स्थापयेदुत्तमं भवेत् ।<br>
दैविके मानुषे स्थाप्य मध्यमं चाधमं भवेत् ॥ २८।१४६ ॥<br>
त्रीणि तु स्नपनादीनि बेराणि स्थापयेत्सदा ।<br>
अन्त्ययोरेव नान्यत्र स्थानभेदः प्रशस्यते ॥ २८।१४७ ॥<br>
प्राणस्थानेतु पीठं स्याद्रम्यमेकत्रिमेखलम् ।<br>
यथालाभायतं तद्वद्विस्तारो त्सेधसंयुतम् ॥ २८।१४८ ॥<br>
रत्नन्यासविहीनं वा कृत्वा विभवविस्तरात् ।<br>
आलयाग्रे ऽथ वा बालागाराग्रे पूर्ववद्बुधः ॥ २८।१४९ ॥<br>
यागशालां तु कृत्वैव तोरणादीन्विधाय च ।<br>
सुभृत्यैव च सम्भारानृत्विजोवरयेत्क्रमात् ॥ २८।१५० ॥<br>
शालामध्ये प्रकल्प्यैव शय्यावेदिं मनोहरम् ।<br>
चतुरश्रां पादहीनामर्धहीनां विशेषतः ॥ २८।१५१ ॥<br>
तद्भित्त्यातु समां तत्तुरीयांशोत्सेधसम्मित्ताम् ।<br>
पञ्चत्रीनथवै काग्निं सङ्कल्प्यैव च पूर्ववत्।॥ २८।१५२ ॥<br>
पर्यग्नि पञ्चगव्याभ्यां संशोध्य विधिना ततः ।<br>
बालागारं यज्ञशालां पुण्याहमपि वाचयेत् ॥ २८।१५३ ॥<br>
हुत्वाग्निकुण्डेष्वाघारं प्रधानाग्निं समिन्ध्य च ।<br>
गायत्रीं वैष्णवीं चैव वैष्णवं विष्णुसूक्तकम् ॥ २८।१५४ ॥<br>
पौरुषं चैकाक्षरादि श्रीभूसूक्तं च वारुणम् ।<br>
पञ्चमन्त्रान् जयानभ्यातानान् राष्ट्रभृतस्तथा ॥ २८।१५५ ॥<br>
मिदाहुती च विच्छिन्नमृद्धिं वैष्णवसंयुतम् ।<br>
प्रत्येकं प्रतिमन्त्रं च हुत्वां च समनन्तरम् ॥ २८।१५६ ॥<br>
श्वेताब्जं विष्णुगायत्षाघृताक्तं बिल्वपत्रकम् ।<br>
हुनेदष्टोत्तरशतं सर्वदोषविनाशनम् ॥ २८।१५७ ॥<br>
रात्रिपूजावसाने तु देवमभ्यर्च्य यत्नतः ।<br>
हविर्निवेद्य तां शक्तिं कौतुकादिषु सङ्गताम् ॥ २८।१५८ ॥<br>
महाबेरे समारोप्य कुम्भमाहृत्य पूर्ववत् ।<br>
तन्तुना परिवेष्ट्यैव &ldquo;शुची वो हव्यऽमन्त्रतः ॥ २८।१५९ ॥<br>
प्रक्षाल्योत्पवनं कृत्वा &ldquo;धारास्विऽति च मन्त्रतः ।<br>
अद्भिरापूर्याभिमृश्य &ldquo;इदमापश्शिवाऽ इति ॥ २८।१६० ॥<br>
वस्त्रयुग्मेन चावेष्ट्य नवरत्नादि विन्यसेत् ।<br>
उच्चार्यविष्णुगायत्रीं तत्र कार्यं समाचरेत् ॥ २८।१६१ ॥<br>
ततो ऽभ्यन्तरमाविश्य देवाग्रे धान्यमण्डले ।<br>
सन्न्यस्य कुम्भमासित्वा देवाग्रे तूत्तरामुखः ॥ २८।१६२ ॥<br>
समाहितो हरिं ध्यायन् प्रार्थयेन्मन्त्रमुच्चरन् ।<br>
&ldquo;अनर्हमेतत्त्वद्गेहं जीर्णं तूर्णं व्यपोह्य च ॥ २८।१६३ ॥<br>
किञ्चित्कालं च देवेश त्वयात्र स्थीयतां विभो ।<br>
यावद्वयं नवं कृत्वा प्रतिष्ठां कारयामहे ॥ २८।१६४ ॥<br>
प्रसादं कुरु तावत्त्वमस्मिन् गेहे जगत्पतेऽ ।<br>
इत्युक्त्वाब्दमथ द्वौत्रीन् सङ्कल्प्यावधिमादरात् ॥ २८।१६५ ॥<br>
देव्यादिसहितं देवमावाह्याम्भसि कुम्भके ।<br>
आचार्यश्शिरसा कुम्भं धारयन्नग्रतस्त्वियात् ॥ २८।१६६ ॥<br>
तदनु स्थापकाबिम्बन्यादाय स्नपनावटे ।<br>
यज्ञालये प्रतिष्ठाप्य चतुर्दशभिरेव च ॥ २८।१६७ ॥<br>
कलशैस्स्नाप्य वस्त्राद्यैरलङ्कृत्य समर्च्यच ।<br>
शय्यावेद्यां धान्यपीठे शयनानि तु पञ्चवै ॥ २८।१६८ ॥<br>
आस्तीर्य चाथ वासांसि बद्ध्वा प्रतिसरं ततः ।<br>
तथैव शाययेत्कुर्यादुत्तराच्छादनं पुनः ॥ २८।१६९ ॥<br>
परिषिच्य प्रधानाग्निं हौत्रशंसनमाचरेत् ।<br>
कृत्वा चावाहनादीनि हुनेदग्निषु पूर्ववत् ॥ २८।१७० ॥<br>
प्रधानाग्नौ स्रुवेणाज्यमादायैव तु वैष्णवम् ।<br>
गायत्रीं वैष्णपं विष्णुसूक्तं पौरुषमेव च ॥ २८।१७१ ॥<br>
एकाक्षरादिसूक्तं च श्रीभूदैवत्यमेव च ।<br>
त्रिर्हुत्वा सर्वदैवत्यपर्षदां मन्त्रमेव च ॥ २८।१७२ ॥<br>
हुत्वा व्यपोह्य विधिना रात्रिशेषं समाहितः ।<br>
स्नात्वा प्रभाते देवेशं प्रणम्य प्रमवेन तु ॥ २८।१७३ ॥<br>
विबोध्य दक्षिणां दद्याद्यजमानो मुदान्वितः ।<br>
ततो ऽग्निं साधयित्वा तु गुरुस्स्विष्टकृतं तथा ॥ २८।१७४ ॥<br>
पूर्णाहुतिं च हुत्वैव विसृज्याग्निं विधानतः ।<br>
धारयन् शिरसा कुम्भं शाकुनं सू&quot;क्तमुच्चरन् ॥ २८।१७५ ॥<br>
आचार्यः पुरतेगच्छेत्थ्सापकास्तदनस्तरम् ।<br>
हस्ताभ्यां देवमादाय सर्ववाद्यसमायुतम् ॥ २८।१७६ ॥<br>
सर्वालङ्कारसंयुक्तं तो यधारापुरस्सरम् ।<br>
आलयं परितो गत्वा प्रविश्याभ्यन्तरं पुनः ॥ २८।१७७ ॥<br>
विहाय स्थिरराशिं तु सुमुहूर्तेविशेषतः ।<br>
&ldquo;प्रतद्विष्णुऽरिति प्रोच्य प्राणपीठे हरिंस्मरन् ॥ २८।१७८ ॥<br>
प्रतिष्ठाप्य तु देवेशं तस्य दक्षिणवामयोः ।<br>
श्रियं भुवं च मन्त्राभ्यां तयोस्संस्थापयेत्क्रमात् ॥ २८।१७९ ॥<br>
देवपादौ स्पृशन् पश्चाद्विष्णुसूक्तं जपन् गुरुः ।<br>
कृत्वाक्षराणां न्यासादी &ldquo;निदं विष्णुंऽति ब्रुवन् ॥ २८।१८० ॥<br>
कूर्चेनादाय कुम्भस्थां शक्ति&quot;मायातुऽ मन्त्रतः ।<br>
&ldquo;विष्णुमावाहयाऽमीति कौतुकस्य तु मूर्धवि ॥ २८।१८१ ॥<br>
&ldquo;श्रियञ्च &ldquo;हरिणींऽचेति देव्यौ दक्षिणवामयोः ।<br>
संस्राव्यावाहयेद्देवांस्ततः पारिषदानपि ॥ २८।१८२ ॥<br>
कौतुकाद्दक्षिणे वामे स्नपनादीनि कौतुकात् ।<br>
संस्थाप्य तु समावाह्य तावत्कालं समर्चयेत् ॥ २८।१८३ ॥<br>
स्थापकैस्सह पुण्याहं कृत्वाभ्यर्च्यासनादिभिः ।<br>
हविर्निवेद्य देवेशं हुत्वा होमं च नैत्यिकम् ॥ २८।१८४ ॥<br>
बलिं निर्वाप्य कुर्वीत बलिभ्रमणमेव च ।<br>
स्नपनं चोत्सवादीनि पूर्ववत्कारयेत्क्रमात् ॥ २८।१८५ ॥<br>
बालालयार्चने कुर्यादर्चनं तु ध्रुवार्चयोः ।<br>
आवाहनं विसर्गं च हित्वा सर्वं समाचरेत् ॥ २८।१८६ ॥<br>
महानसादिनिर्माणं बालालयविधौ पुनः ।<br>
सूलालयोक्तवत्कुर्याद्विपरीतं न कारयेत् ॥ २८।१८७ ॥<br>
अज्ञानादर्थलोभाद्वा कालस्यातिक्रमे सति ।<br>
देवं विशेषतो ऽभ्यर्च्यशान्तिं वैष्णवसंयुतम् ॥ २८।१८८ ॥<br>
हुत्वा सम्पूज्य पूज्यांश्च यजमानो गुरुस्तथा ।<br>
सम्प्रार्थ्य देवं कालस्य चावधिं ज्ञापयेत्पुनः ॥ २८।१८९ ॥<br>
भक्तिनम्र स्ततःकुत्याच्छीघ्रङ्कर्मेदमादरात् ।<br>
एवं द्वादशवर्षान्तं कारयेच्छ ततः परम् ॥ २८।१९० ॥<br>
न र मेत हरिस्तत्र तस्मा दुक्तं समाचरेत् ।<br>
अशक्तश्चेत्तथा कर्तुं बालागालान्तरं पुनः ॥ २८।१९१ ॥<br>
सङ्कल्प्यस्थापयेत्तत्र विपरीतकृदन्यथा ।<br>
देहाद्देहान्तरप्राप्तौ यथा संस्क्रियते नरः ॥ २८।१९२ ॥<br>
तथा स्थानान्तनप्राप्तौ प्रतिष्ठां कारयेद्धरेः ।<br>
प्रथमे ऽथ द्वितीये ना नष्टे बालालये ऽर्चिते ॥ २८।१९३ ॥<br>
दुष्टे वा येन केनापि मण्डपादौ मनोरमम् ।<br>
देशं तु समलङ्कृत्य संशोध्य विधिवत्पुनः ॥ २८।१९४ ॥<br>
संस्थाप्य कौतुकादींश्च समभ्यर्च्येद्विधानतः ।<br>
बालालयं नवीकृत्य तदेव त्वरितं यथा ॥ २८।१९५ ॥<br>
वास्तुशुद्धिं च पुण्याहं कृत्वा संस्थाप्य चार्चयेत् ।<br>
अयुक्तेतु ततस्तस्मिन्निधायान्यत्र मन्दिरम् ॥ २८।१९६ ॥<br>
पुनः प्रतिष्ठामार्गेण प्रतिष्ठाप्य समर्चयेत् ॥ २८।१९७ ॥</p>
<p>इति श्रीवैखानसे भगवच्छास्त्रे भृगुप्रोक्तायां संहितायां प्रकीर्णाधिकारे ऽष्टाविंशो ऽध्यायः</p>
<hr>
<p>अथैकोनत्रिंशो ऽध्यायः।<br>
प्रायश्चित्तम्<br>
अथवक्ष्ये विशेषेण ध्रुवबेरस्य निष्कृतिम् ।<br>
ताम्रजं शैलजं चैव मूर्तिकं दारवं त्विति ॥ २९।१ ॥<br>
चातुर्विध्यं ध्रुवस्यात्र पूर्वमेव मयोदितम् ।<br>
षण्मानसहितं कृत्वासनालं पादपद्मकम् ॥ २९।२ ॥<br>
कृत्वा तु ताम्रजं बिम्बं कौतुकस्योक्तवर्त्मना ।<br>
कृत्वाक्ष्युन्मोचनं चाधिवासान् संस्थाप्य चाचलम् ॥ २९।३ ॥<br>
स्थापयेत्सह देव्यौच शुद्ध्यर्थं प्रतिपर्वतु ।<br>
शुद्धोदैरभिषिच्यैव भूषणैश्च विभूष्यच ॥ २९।४ ॥<br>
पुष्पन्यासं च कृत्वैव सर्वान् परिषदः क्रमात् ।<br>
शैलानेव प्रकुर्वीत यथा शातातपो ऽब्रवीत् ॥ २९।५ ॥<br>
शैलं ध्रुवं तथा चित्रं चित्रार्धं वा विधाय च ।<br>
पूर्वोक्तेन विधानेन परं संस्कृत्य तत्क्रमात् ॥ २९।६ ॥<br>
देव्यावन्यांश्च देवांश्च तदालयगतानपि ।<br>
तद्द्रव्येण प्रकुर्वीत ध्रुवं षण्मानसंयुतम् ॥ २९।७ ॥<br>
कृत्वाक्ष्णोश्च भ्रुवोस्तद्वदोष्ठयोरुभयोरपि ।<br>
करपादतले चैव नखेषु मुकुटे ऽपि च ॥ २९।८ ॥<br>
भूषणेषु विधानेन तत्तद्वर्णेन लेपयेत् ।<br>
मृण्मयं दारवं वा चेत्तद्द्रव्येणैव देवताः ॥ २९।९ ॥<br>
तदालयगताः कुर्यादन्यथा विपरीतकृत् ।<br>
अथ वा वर्णहीनं तु शैलं सर्वत्र कारयेत् ॥ २९।१० ॥<br>
अर्धचित्रस्य शैलस्य हीनेष्वं गेषु चैव हि ।<br>
प्रत्यङ्गेषु तथोपाङ्गेष्वनिष्टं तद्भवेदिह ॥ २९।११ ॥<br>
बालागारे ऽथ तच्छक्तिं नीत्वा बिम्बं समाहरेत् ।<br>
भूमौ पिधाय तस्योर्ध्वे पद्माग्निं परिकल्प्य च ॥ २९।१२ ॥<br>
हुत्वा च महतीं शान्तिं शिलाग्रहणवत्तथा ।<br>
तत्तदङ्गसमुत्पत्तिं युक्त्या तक्ष्णा तु कारयेत् ॥ २९।१३ ॥<br>
हीने महाङ्गे तद्बेरमयुक्तं चेत्समीकृतौ ।<br>
त्यक्त्वा तद्विधिना बेरं पुनरन्यत्समाहरेत् ॥ २९।१४ ॥<br>
बेरं सन्धानयोग्यं यस्त्यजेत्पापी भवेत्स हि ।<br>
विनष्टं च भवेत्सर्वंसन्धानं शक्तितश्चरेत् ॥ २९।१५ ॥<br>
ध्रुवबेरमथार्ऽचां च कर्तुं पूर्वमिवद्वयम् ।<br>
अशक्तश्चेद्ध्रुवार्चान्तु कृत्वा चैकं स्वशक्तितः ॥ २९।१६ ॥<br>
प्रतिष्ठाप्यार्चयेत्सम्यगिति के चिन्मनीषिणः ।<br>
एकबेरप्रतिष्ठायामेष एव विधिस्स्मृतः ॥ २९।१७ ॥<br>
अशक्तश्चेद्ध्रुवं बेरमर्चाबेरमथापि वा ।<br>
सहितं रहितं वाथ देवीभ्यांस्थाप्य चार्चयेत् ॥ २९।१८ ॥<br>
मृदालये ब्रह्मस्थाने ध्रुवार्चाबेरमाहरेत् ।<br>
तं देवीसहितं कृत्वा विमानं च विशेषतः ॥ २९।१९ ॥<br>
शैलं तु कर्तुमिच्छेच्चेद् देवो दैविकमाश्रयेत् ।<br>
यथा तथा प्रकल्प्यैव विमानं कौतुकं पुनः ॥ २९।२० ॥<br>
लोहजं जङ्गमं कृत्वा ब्रङ्मस्थाने समाचरेत् ।<br>
कौतुकं शैलजं चेत्तु स्थावरं त्वेव स्थापयेत् ॥ २९।२१ ॥<br>
लघुबेरं प्रतिष्ठाप्य विमाने मृण्मये ऽर्चिते ।<br>
कर्तुमिच्छेद्ध्रुवं बेरं विमानं चैव शैलजम् ॥ २९।२२ ॥<br>
विमानं परिकल्प्यैव विधिना हस्तमानतः ।<br>
देवीभ्यां सहितं देवं दैविकांशे विधाय च ॥ २९।२३ ॥<br>
पूर्वार्चितां गृहीत्वैव बेरं कौतुककर्मणि ।<br>
तस्योत्तरे चौत्सवादीन् प्रतिष्ठाप्य समर्चयेत् ॥ २९।२४ ॥<br>
पूर्वं ध्रुवार्चाबेरेतु अर्च्यमाने मृदालये ।<br>
शिलाभिरिष्टकाभिर्वा विमानं कर्तुमिच्छया ॥ २९।२५ ॥<br>
रक्षार्थं तस्य बेरस्य शिल्पिस्पर्शनिवृत्तये ।<br>
काष्ठेन पञ्जरं कृत्वा बालागारं दृढं ततः ॥ २९।२६ ॥<br>
संशोध्य शल्यं चाधस्ताद्युक्त्या परमाया पुनः ।<br>
विमानं युग्महस्तेन तद्बेरस्य वशादपि ॥ २९।२७ ॥<br>
यथाविभवविस्तारं सौधं कृत्वा सुरक्षयेत् ।<br>
तद्बेरसममध्यर्धं द्विगुणं चतुरश्रकम् ॥ २९।२८ ॥<br>
अधमं मध्यमं तद्वदुत्तमं त्रिविधोदितम् ।<br>
कृत्वा तस्य चतुर्भागं त्रिभागं चार्धमेववा ॥ २९।२९ ॥<br>
गर्भागारं भवेच्छेषं भित्तिविष्कम्भमेव च ।<br>
समण्टपं विमानं तु पूर्ववत्कारयेद्विधिः ॥ २९।३० ॥<br>
शिलेष्टकाविमाने तु वर्गस्यान्ते परस्य वा ।<br>
कारयेन्मिश्रमथ चेदशक्तः कर्तुमीदृशम् ॥ २९।३१ ॥<br>
अधिष्ठानस्य चोर्ध्वं हि यथेष्टस्थानके पुनः ।<br>
मिश्रद्रव्येण कुर्यात्तु शक्तिलोभं न कारयेत् ॥ २९।३२ ॥<br>
वर्णक्षयेध्रुवे दोषसम्फदे स्फुटितादिभिः ।<br>
अल्पदोषे ऽपि वाशक्तिं ध्रुवबेरस्थितां तदा ॥ २९।३३ ॥<br>
कुम्भे ऽम्भसि समावाह्य तत्कुम्भं कौतुकादि च ।<br>
समादाय विधानेन मालिकायां तु मण्डपे ॥ २९।३४ ॥<br>
सन्न्यस्य कौतुकादौ तु समावाह्य समर्चयेत् ।<br>
काले कुम्भे समारोप्य क्रियास्सर्वास्समाचरेत् ॥ २९।३५ ॥<br>
अतीते द्विदिने कुम्भमन्यदादायचात्वरः ।<br>
कुम्भाच्छक्तिं समादाय कुम्भे ऽन्यस्मिन् विधालतः ॥ २९।३६ ॥<br>
अर्चयेत्त्रिदिने चैवं कुम्भसंशोधनं चरेत् ।<br>
पश्चाच्च वर्णलेपादीन् कृत्वा संशोद्य चैवहि ॥ २९।३७ ॥<br>
वास्तुहोमं च पुण्याहं ध्रुवशुद्धिं च कारयेत् ।<br>
कुम्भं बिम्बं समादाय प्रविश्याभ्यन्तरं ततः ॥ २९।३८ ॥<br>
कौतुकादीन् सुसंस्थाप्य न्यासादींश्च विधाय च ।<br>
कुम्भस्थां शक्तिमादाय ध्रुवबेरे ऽवरोपयेत् ॥ २९।३९ ॥<br>
ध्रुवात्पुनः कौतुकादिष्वावाङ्य तु समर्चयेत् ।<br>
दोषाणां गोरवान्मासादूर्ध्वं कालेत्वपेक्षिते ॥ २९।४० ॥<br>
देवं बालालये स्थाप्य शोधयेन्मृण्मयं पुनः ।<br>
यावच्छूलं पुनश्शैलं शिलान्तं शोधयेत्क्रमात् ॥ २९।४१ ॥<br>
नवषट्पञ्चमूर्तीनां विमाने दोषसंयुतम् ।<br>
यत्तलं तत्तलं गृह्य बालस्थानं प्रकल्प्य च ॥ २९।४२ ॥<br>
कौतुकादीन् सुसंस्थाप्य विधिना सम्यगर्चयेत् ।<br>
पश्चात्तले तु निर्दुष्टे कौतुकादीन् प्रगृह्य च ॥ २९।४३ ॥<br>
स्थापयित्वा पुनश्चैव विधिनापि समर्चयेत् ।<br>
अथ वक्ष्ये जीर्णबेरपरित्यागविधिं क्रमात् ॥ २९।४४ ॥<br>
ध्रुवस्याङ्गविहीने तु त्यजेत्तत्सद्य एव हि ।<br>
कर्त्राराधकयोर्ग्राह्यमन्यथा स्यान्महद्भयम् ॥ २९।४५ ॥<br>
तस्मात्सर्वप्रयत्नेन जीर्णं संशोध्य सर्वतः ।<br>
नववस्त्रैस्समाच्छाद्य बद्ध्वा च कुशरज्जुभिः ॥ २९।४६ ॥<br>
ब्राह्मणैर्वाहयित्वैव नदीं स्फारां समुद्रगाम् ।<br>
अशोष्यं वा जलाधारमन्यन्नीत्वाथ तत्तटे ॥ २९।४७ ॥<br>
प्रपां कृत्वाग्निमाधाय चौपासनमतन्द्रितः ।<br>
आघारान्ते तु जुहुयाद्वैष्णवं शतशस्ततः ॥ २९।४८ ॥<br>
&ldquo;दद्भ्यस्स्वाऽऽहेत्यङ्गहोमं व्याहृत्यन्तं हुनेद्भुधः ।<br>
वस्त्रबन्धं विमोच्यैव प्राङ्मुखोदङ्मुखो गुरुः ॥ २९।४९ ॥<br>
वारुणं वैष्णवं चैव प्रक्षिप्यैव च तज्जले ।<br>
स्नायात्संस्मृत्य देवेशं दारवे तु विशेषतः ॥ २९।५० ॥<br>
दग्ध्वाग्निनाथ तद्भस्म निक्षिपेत्तादृशे जले ।<br>
देव्यादीनां पर्षदां च तत्तन्मन्त्रं सवैष्णवम् ॥ २९।५१ ॥<br>
हुनेज्जलेक्षिपेत्पश्चाद्दद्यादाचार्य दक्षिणाम् ।<br>
अथ चेत्कौतुकादीना मङ्गहानिस्तदुच्यते ॥ २९।५२ ॥<br>
महाङ्गानि शिरः कुक्षि वक्षः कण्ठान् प्रचक्षते ।<br>
पादौहस्तौ बाहवश्चेत्यङ्गानि प्रवदन्तिहि ॥ २९।५३ ॥<br>
अङ्गुल्यः कर्णनासाद्याः प्रत्यङ्गानि विदुर्बुधाः ।<br>
शिरश्चक्रं च पीठं च प्रभामण्डलमेव च ॥ २९।५४ ॥<br>
उपाङ्गान्यूचिरे भूषणायुधाम्बरपूर्वकान् ।<br>
तत्रोपाङ्गस्य हीने तु कुम्भं संसाध्य पूर्ववत् ॥ २९।५५ ॥<br>
आवाह्य कुम्भे तच्छक्तिं बिम्बं सन्धाय पूर्ववत् ।<br>
कृत्वा जलाधिवासादीन् वास्तुहोमं विधाय च ॥ २९।५६ ॥<br>
संशोद्य पञ्चगव्यैश्च कुशोदैश्च विशेषतः ।<br>
सप्तभिः कलशैस्थ्साप्य कुम्भस्थां शक्तिमादरात् ॥ २९।५७ ॥<br>
समावाह्य पुनर्बिम्बे विधिना सम्यगर्चयेत् ।<br>
प्रत्यङ्गहीने तच्छक्तिं महाबेरे ऽवरोप्य च ॥ २९।५८ ॥<br>
उध्रुत्य बिम्बं सम्प्रोक्ष्य पञ्चगव्यैः कुशोदकैः ।<br>
तुल्यलोहेन सन्धाय चाधिवास्य कुशादिषु ॥ २९।५९ ॥<br>
पुनः प्रतिष्ठामार्गेण प्रतिष्ठां पुनराचरेत् ।<br>
अङ्गहीनेतु सन्धानयोग्यं सन्धाय पूर्ववत् ॥ २९।६० ॥<br>
अर्चयेदन्यथा युक्तेहीने वापि महाङ्गके ।<br>
भूमौ पिधाय तद्बेरं तदूर्ध्वे जुहुयात्क्रमात् ॥ २९।६१ ॥<br>
अङ्गहोमं महाशान्तिमपोह्यैव च तद्दिनम् ।<br>
उद्धृत्य बिम्बं प्रक्षाल्य पञ्चगव्यैः कुशोदकैः ॥ २९।६२ ॥<br>
त्रिरग्नौ सम्परिक्षिप्य शोधयेदाम्लवारिणा ।<br>
राजतं द्विस्सकृद्रौक्मं दहेदग्नाविति क्रमः ॥ २९।६३ ॥<br>
कृत्वातेनैव द्रव्येण बिम्बं पूर्ववदुत्तमम् ।<br>
पुनःप्रतिष्ठां कृत्वैव कारयेदर्चनं क्रमात् ॥ २९।६४ ॥<br>
पटे कुड्ये ऽथ वा लिख्य बेरे विधिवदर्चिते ।<br>
जीर्णमालोक्य तच्छक्तिमारोप्यैवार्कमण्डले ॥ २९।६५ ॥<br>
नवीकृत्य पुनस्तस्मिन् प्रतिष्ठाप्य समर्चयेत् ।<br>
आचार्येण च येनादौ कर्षणाद्याः कृताः क्रियाः ॥ २९।६६ ॥<br>
प्रतिष्ठा वा कृता विष्णोस्तेनैवान्यांश्च कारयेत् ।<br>
नित्यार्चनोत्सवादींश्च प्रायश्चित्तादिकानपि ॥ २९।६७ ॥<br>
तदभावे च तत्पुत्रं पौत्रं नप्तारमेव च ।<br>
तद्वंशजं वा तच्छिष्यं तन्नियुक्तमथान्ततः ॥ २९।६८ ॥<br>
आचार्यसन्निधौ नान्यमाचार्यं वरयेत्क्वचित् ।<br>
वरयेद्यदि राष्ट्रस्य राज्ञश्चापि महद्भयम् ॥ २९।६९ ॥<br>
भवेच्च निष्फला पूजा सर्वं कार्यं विनश्यति ।<br>
तस्मात्सर्वप्रयत्नेन न कुर्याद्गुरुसङ्करम् ॥ २९।७० ॥<br>
अज्ञानादर्थलोभाद्वा कृते त्वाचार्यसङ्करे ।<br>
अब्जानले महाशान्तिं हुत्वा सम्प्रार्थ्यवै गुरुम् ॥ २९।७१ ॥<br>
याचयित्वा &ldquo;क्षमऽऽस्वेति पूजयित्वा विशेषतः ।<br>
पनस्तेनैव तत्कर्म कारयेदिति शासनम् ॥ २९।७२ ॥<br>
आचार्यदीनामलाभे तु तद्रूपं लेखयेत्पटे ।<br>
तत्सन्निधौ युक्तमन्यमाचार्यं वरयेत्तथा ॥ २९।७३ ॥<br>
एकस्मिन्नालये स्याच्चेत्सन्निपातस्तु कर्मणाम् ।<br>
आचार्यं सम्प्रणम्यैव तत्पुत्राद्यैर्विधानतः ॥ २९।७४ ॥<br>
कारयेत्तदलाभेतु कारयेत्तन्त्रतो गुरुः ।<br>
पूर्वं तु योगमार्गेण प्रतिष्ठाप्यार्चिते पुनः ॥ २९।७५ ॥<br>
देवीभ्यां सह पश्चात्तु कारयेत् स्थापनं यदि ।<br>
आभिचारिकमेव स्याद्राजराष्ट्रविनाशकृत् ॥ २९।७६ ॥<br>
ध्रुवकौतुक संयुक्ते पूज्यमाने पुरा ततः ।<br>
विमानध्रुवयोर्नाशे ब्रह्मस्थाने ध्रुवार्चनम्, ॥ २९।७७ ॥<br>
कौतुकं चोत्सवस्थाने स्थापयेदिति के चन ।<br>
स्थानके चासनं कुर्याच्छयनं वापि चेच्छया ॥ २९।७८ ॥<br>
असनेशयनं कुर्यात्थ्सानकं न तु कारयेत् ।<br>
शयने नासनं चैव स्थानकं कारयेद्विधिः ॥ २९।७९ ॥<br>
कौतुकं स्थितमासीन मौत्सवं कारयेत्तथा ।<br>
असीनं कौतुकं कुर्यात्थ्सितमौत्सवमेव वा ॥ २९।८० ॥<br>
स्नपनं बलिबेरं च स्थितं सर्वत्र कारयेत् ।<br>
अवतारगणस्यैव मूर्तीनां पञ्चकस्य च ॥ २९।८१ ॥<br>
अन्योन्यसङ्करेणैव स्थापने कौतुकस्य च ।<br>
महत्तरो भवेद्दो, स्तद्दोषशमवाय वै ॥ २९।८२ ॥<br>
हुत्वा तु महतीं शान्तिं यथास्थाने तु स्थापयेत् ।<br>
अथ वक्ष्ये विशेषेण शान्तिपञ्चककल्पनम् ॥ २९।८३ ॥<br>
नराणां पापबाहुल्यादपराधविशेषतः ।<br>
देवास्सृजन्त्यद्भुतानि तेषु दृष्टेषु सत्वरम् ॥ २९।८४ ॥<br>
कुर्याच्छान्तिं यथोक्तान्तु विपरीते त्वनर्थकृत् ।<br>
कर्त्राराधकयोश्चैव राज्ञो राष्ट्रस्य वास्तुवः ॥ २९।८५ ॥<br>
सङ्क्षोभो जायते सद्यो विनाशो भवति ध्रुवम् ।<br>
द्वादशाहान्तरे तस्माच्छान्तिं कुर्याद्विधानतः ॥ २९।८६ ॥<br>
अतीते द्वादशाहेतु महाशान्तिपुरस्सरम् ।<br>
सम्पूज्य वैष्णवान् शक्त्यादत्वा वै भूरिदक्षिणाम् ॥ २९।८७ ॥<br>
आरभेदुत्तरं कर्म मासे ऽतीते विशेषतः ।<br>
सप्ताहं तु महाशान्तिं हुत्वा विप्रशतं तथा ॥ २९।८८ ॥<br>
भोजयित्वा च देवेशमनुमान्य तु कारयेत् ।<br>
षण्मासे समतीते तु रमते तत्र नोहरिः ॥ २९।८९ ॥<br>
तस्मात्सर्वप्रयत्नेन कुर्याच्छान्तिं यथोदिताम् ।<br>
भौमान्तरिक्षदिव्याख्यभेदात्त्रिविधमद्भुतम् ॥ २९।९० ॥<br>
ग्रहयुद्धश्च भेदश्च विकारो ग्रहमण्डले ।<br>
सर्वग्रासोपरागश्च दुर्भिक्षश्चाक्षभेदनम् ॥ २९।९१ ॥<br>
एवमादीनि दिव्यानि त्वद्भुतानि प्रचक्षते ।<br>
आन्तरिक्षाणि चार्केन्द्वोः परिवेषो निरन्तरः ॥ २९।९२ ॥<br>
वर्णान्तरेण बाहुल्यात्परिवेषस्तथाविधः ।<br>
रात्राविन्द्रधमर्देवसद्म चाकाशमण्डले ॥ २९।९३ ॥<br>
अशन्युल्कादिपातश्च राहुपुच्छादिदर्शनम् ।<br>
नक्षत्रपतनं केतोर्धूमस्येन्द्रस्य दर्शनम् ॥ २९।९४ ॥<br>
गन्धर्वनगरस्यापि दर्शनं पतनं तु वा ।<br>
प्रतिसूर्याब्जनक्षत्रदर्शनं सम्प्रचक्षते ॥ २९।९५ ॥<br>
भौमान्यनेकथोक्तानि चरस्थिरविभेदतः ।<br>
देशकालस्वभावादिविरुद्धं प्रसवादिकम् ॥ २९।९६ ॥<br>
पृषदंशकसर्पाश्वयोनिजानां विशेषतः ।<br>
गोनागमहिषाद्येषु तिर्यक्षु जननं तथा ॥ २९।९७ ॥<br>
कृमिकीटपतङ्गेषु विष्किरेष्वण्डजादिषु ।<br>
विवर्णाकारवासादिराश्रयादिस्तथालये ॥ २९।९८ ॥<br>
रक्तस्त्रीदर्शनादीनि चाद्भुतानि चरेषु तु ।<br>
दिव्यानि चान्तरिक्षाणि तेषामत्रोत्तमोत्तमम् ॥ २९।९९ ॥<br>
नाराणि चोत्तमानि स्युर्माहिषाद्यानि मध्यमम् ।<br>
सरीसृपादिषु भवान्यथमानि वदन्तिहि ॥ २९।१०० ॥<br>
रोदनं हसनं जल्पो ज्वलनं परिवर्तनम् ।<br>
स्वेदश्च रुधिरस्रावः कृमिकीनादिसम्भवः ॥ २९।१०१ ॥<br>
अकालस्फोटनं धूमश्चाङ्गकम्पनमेव च ।<br>
स्वापनास्वादनेचैव तृणवल्मीक सम्भवः ॥ २९।१०२ ॥<br>
प्रतिमायां भवेच्चेत्तु रक्तस्त्रीदर्शनं तथा ।<br>
पाषण्डप्रतिलोमान्त्यजातिभिः पतितैस्थथा ॥ २९।१०३ ॥<br>
सृगालादिभिरस्पृश्यैस्स्पर्शने च प्रवेशने ।<br>
स्थूणाविरोहणे चैव चलने परिवर्तने ॥ २९।१०४ ॥<br>
तथापसर्पणे चैव कवाटशयनासने ।<br>
भित्त्यायुधाम्बरे तद्वदग्निहोत्राद्युपस्करे ॥ २९।१०५ ॥<br>
विमाने च विकारश्च मक्षिकावृक्षपातने ।<br>
प्रवर्तने चोपसर्पे पर्णपुष्पफलेषु च ॥ २९।१०६ ॥<br>
शाखादौ विपरीतस्य दर्शनं च विशेषतः ।<br>
रक्तस्रावो जलस्रावश्चाद्भुतानि स्थिरेषु तु ॥ २९।१०७ ॥<br>
तेषु गर्भकृहे चैव पीठे चैव भवानि तु ।<br>
राज्ञोराष्ट्रस्य विप्राणां नाशकानि विशेषतः ॥ २९।१०८ ॥<br>
कर्त्राराधकयोर्नाश इति शातातपो ऽब्रवीत् ।<br>
प्रासादजानि राज्ञां स्युः प्रासादे ऽपि विशेषतः ॥ २९।१०९ ॥<br>
अधिष्ठाने च पादे च प्रस्तरे च गले ऽपि च ।<br>
शिखरे च भवानि स्युःक्षत्रियाणां क्रमेण तु ॥ २९।११० ॥<br>
अभिषेकस्य योग्यस्य युवराजस्य चैव हि ।<br>
अभिषिक्तस्य सम्राजश्चात्याहितकराणि तु ॥ २९।१११ ॥<br>
प्रथमावरणे वैश्यजातीनां मन्त्रिणां तथा ।<br>
पुरोहितस्य तन्मण्डलाधिपानां महद्भयम् ॥ २९।११२ ॥<br>
शूद्रजातिविपद्धेत्द्वितीयावरणादिषु ।<br>
सस्यनाशो गजाश्वादिपशुनाशस्च जायते ॥ २९।११३ ॥<br>
पुरोधसश्चाग्निकुण्डे ब्रह्मस्थाने द्विजन्मनाम् ।<br>
रुद्रालये तु सर्वेषां नृपस्य तु गुहालये ॥ २९।११४ ॥<br>
सेनेशानां विपत्तिः स्याद्वक्रतुण्डालये तथा ।<br>
श्षालये राजपत्नीनां दुर्गास्थाने ऽन्ययोषिताम् ॥ २९।११५ ॥<br>
मातृस्थाने ऽन्त्यजातीनामोषधीनां कुबेरके ।<br>
नृपवाहनशस्त्रोपजीविनां भास्करालये ॥ २९।११६ ॥<br>
अन्यदेवालये तत्तद्भोक्तानामपि लक्षयेत् ।<br>
आस्थानमण्डपसङ्गमण्डबप्राङ्गणेषु च ॥ २९।११७ ॥<br>
महानसे नृपावासे क्रीडास्थाने विशेषतः ।<br>
आचार्ययजमानादिपदार्थिनिलयेषु च ॥ २९।११८ ॥<br>
चैत्यवृक्षादिषूद्भूता रक्तस्त्रीदर्शनादयः ।<br>
वल्मीकाद्याश्च फलदास्तत्तद्दिश्युक्तमार्गतः ॥ २९।११९ ॥<br>
भौमेषु देवबेरार्चापीठगर्भगृहार्ते ।<br>
जातादोषान्तु सम्प्रोक्ता उत्तमोत्तमसञ्ज्ञिताः ॥ २९।१२० ॥<br>
उत्तमास्तुपुनर्जाताः प्राकारेमुखमण्डपे ।<br>
मध्यमाः प्रथमावरणे शेषेषूक्तास्तथाधमाः ॥ २९।१२१ ॥<br>
तथा राजाङ्गणे चोत्तमोत्तमाः परितस्ततः ।<br>
अङ्कणेषूत्तमा अन्तर्वास्तुके मध्यमास्स्मृताः ॥ २९।१२२ ॥<br>
अधमा वास्तुनो बाह्ये तारतम्यमिति स्मृतम् ।<br>
दिव्यान्तरिक्षयोर्नास्ति चिकित्सा शान्तिरिष्यते ॥ २९।१२३ ॥<br>
भौमेषु तु चरेष्वत्र निमित्तं च निमित्तिनम् ।<br>
देशान्तरे वासयित्वा शान्तिन्तत्र समाचरेत् ॥ २९।१२४ ॥<br>
स्थिरेषु प्रतिमानां तु रोदने हसने तथा ।<br>
ज्वलने च तथा देवं संस्थाप्य तरुणालये ॥ २९।१२५ ॥<br>
तद्बेरस्थां समारोप्य शक्तिं तत्र विधानतः ।<br>
शान्तिं कृत्वा पुनः कुर्यात्थ्सापनं चार्चनं क्रमात् ॥ २९।१२६ ॥<br>
परिवृत्तौ पुनस्थ्साप्य कुर्याच्छान्त्यादि पूर्ववत् ।<br>
स्वेदे च रुधिरस्रावे सर्वं रोदनवच्चरेत् ॥ २९।१२७ ॥<br>
कृमिकीटपतङ्गानां कृणादीनामथोद्भवे ।<br>
आरोप्य पूर्ववच्छक्तिं पुनस्सन्धाय युक्तितः ॥ २९।१२८ ॥<br>
शान्त्यादीनाचरेदेवमकालस्फोटनादिके ।<br>
बेरार्चापीठके तद्वदालयाभ्यन्तरेपे च ॥ २९।१२९ ॥<br>
वल्मीकाद्युद्भवे देवं संस्थाप्य तरुणालये ।<br>
यावद्दोषं खनित्वैव गव्यैरभ्युक्ष्य पञ्चभिः ॥ २९।१३० ॥<br>
संशोध्य सर्वं सन्धाय पुनस्थ्सापन माचरेत् ।<br>
प्रासादबाह्ये चोत्पन्ने विवरे विशदीकृते ॥ २९।१३१ ॥<br>
पेषयित्वा मरीच्यादिजलेनापूर्य चाश्मना ।<br>
आलिप्य शर्करां कुर्याच् छान्तिं दिव्यप्रचोदिताम् ॥ २९।१३२ ॥<br>
पुनरप्युदिते कुर्यादेवमेव तुयुक्तितः ।<br>
मक्षिकादर्शने तत्त्यद्व्यपोह्यत्वविलम्बितम् ॥ २९।१३३ ॥<br>
शोधयित्वा ततश्शान्तिमारभेत विचक्षणः ।<br>
अस्पृश्यस्पक्शने तद्वत्कृत्वा शान्तिं समाचरेत् ॥ २९।१३४ ॥<br>
स्थूणाविरोहणादौ च पुनस्सन्धाय चाचरेत् ।<br>
हठाद्वृक्षाधिपतिने शान्ति स्तत्त्यागपूर्विका ॥ २९।१३५ ॥<br>
राजाङ्गणे समुत्पन्ने राजानं सबलं पुनः ।<br>
वेश्मान्तरं वासयित्वा शान्तिं कृत्वा यथोचिताम् ॥ २९।१३६ ॥<br>
अभिषिच्य पुनर्युक्तेदिने राष्ट्रं प्रवेशयेत् ।<br>
अथोत्तमोत्तमस्योत्तमस्य स्यान्मध्यमस्य च ॥ २९।१३७ ॥<br>
अधमस्यापि चास्पृश्यस्पर्शनस्य यथाक्रमम् ।<br>
क्रमेणाद्भुतशान्तिस्तु प्रभूता महती तथा ॥ २९।१३८ ॥<br>
शान्तिश्शुद्धिरिति प्राज्ञैः पञ्चधा शान्तिरुच्यते ।<br>
आलयाभिमुखे तद्वदैशान्यां चोत्तरे ऽथ वा ॥ २९।१३९ ॥<br>
पर्वताग्रे तटाकस्य तीरे वा मण्डपं प्रपाम् ।<br>
कूटं वा षोडशस्तम्भसंयुक्तां सुमनोहरम् ॥ २९।१४० ॥<br>
चतुर्हस्तप्रमाणान्तस्त्सम्भान्तरसमायुताम् ।<br>
तानोन्नताचलायुक्ताम्? कृत्वा मध्ये विधानतः ॥ २९।१४१ ॥<br>
कुण्डं श्रामणकोक्तं तु कृत्वाधो द्वादशाङ्गुलम् ।<br>
खनित्वैव चत् प्राच्यां द्विहस्तायत विस्तृतम् ॥ २९।१४२ ॥<br>
हस्तमात्रसमुत्सेधं कृत्वा स्थण्डिलमुत्तमम् ।<br>
प्रागादिषु चतुर्धिक्षु क्रमेणाहवनीयकम् ॥ २९।१४३ ॥<br>
अन्वाहार्यं चावसथ्यं गार्हपत्यं च कारयेत् ।<br>
अग्नेयादिषु कोणेषु कुण्डान्यौपासनानि च ॥ २९।१४४ ॥<br>
कृत्वाद्वारेषु विधिना तोरणादि प्रकल्पयेत् ।<br>
पूर्मकम्भैरङ्कुरैश्च कदलीभिर्ध्वजैरपि ॥ २९।१४५ ॥<br>
स्तम्भ वेष्टनकाद्यैश्च दर्भमालाभिरेव च ।<br>
अलङ्कृत्य वितानाद्यैर्यथाविभवस्तरम् ॥ २९।१४६ ॥<br>
स्थण्डिले धान्यराशिं तु कृत्वा तस्य च मध्यमे ।<br>
पद्ममष्टदलं कृत्वा तण्डुलैस्तस्य मध्यमे ॥ २९।१४७ ॥<br>
सौवर्णं राजतं ताम्रं कृण्मयं वा स्वशक्तितः ।<br>
द्वात्रिंशत्प्रस्थसम्पूर्णं कम्भमादाय शास्त्रवत् ॥ २९।१४८ ॥<br>
तन्तुना परिष्ट्यैव यवान्तरमनन्तम् ।<br>
वस्त्रयुग्मेन संवेष्ट्य भूषणैश्च विभूष्य च ॥ २९।१४९ ॥<br>
सौवर्ण मङ्गलान्यष्टौ तथा पञ्चायुधानि च ।<br>
वर्णचिह्नानि तादृंशि चाहीनान्यङ्गुलादपि ॥ २९।१५० ॥<br>
रत्नानि हेम रजतं ताम्रं कांस्यं तथा त्रपु ।<br>
सीसायस्तीक्ष्णुकान्तानि ग्रहरूपाणि चैव हि ॥ २९।१५१ ॥<br>
निक्षिप्यापूर्य तोयेव शुद्धेन तु विधानतः ।<br>
कर्पूरचन्दनोशीरलवङ्गैलादिकानपि ॥ २९।१५२ ॥<br>
गन्धद्रव्याणि चान्यानि न्यस्य चूतादिपल्लवान् ।<br>
तन्मुखं तु पिधानेव पिदध्यात्सदृशेनवै ॥ २९।१५३ ॥<br>
आचार्यमृत्विजश्चापि वृत्वा शास्त्रविधानतः ।<br>
नववस्त्रोत्तरीयाद्यैः पञ्चाङ्गार्पितभूषणैः ॥ २९।१५४ ॥<br>
अलङ्कृत्याग्निकुण्डेषु हुत्वाघारं यथोदितम् ।<br>
मध्ये सूर्यं तथेन्द्रादि भार्गवाङ्गारकौ तथा ॥ २९।१५५ ॥<br>
मन्दं गुरुं पावकादि चन्द्रराहुध्वजान् बुधम् ।<br>
प्रदक्षिणवशेनैव ध्यात्वावाङ्यार्ऽचयेत् ततः ॥ २९।१५६ ॥<br>
अष्टाक्षरेणायुतं वा सहस्रं चाष्टसंयुतम् ।<br>
अभिमृश्य विधानेन ग्रहयज्ञोदितेन वै ॥ २९।१५७ ॥<br>
हुनेच्च तत्तद्दैवत्यं समिच्चरुघृतैः क्रमात् ।<br>
हुत्वाष्टोत्तरसाहस्रं ततो वैखानसानले ॥ २९।१५८ ॥<br>
घृताप्लुतैर्बिल्वदलैरष्टोत्तर सहस्रकम् ।<br>
हुनेदष्टाक्षरं नित्यं तथा बिल्वसमिद्घेतैः ॥ २९।१५९ ॥<br>
दूर्वापूपव्रीहितिलचरुलाजाब्जसक्तुभिः ।<br>
वैष्णव्याचैव गायत्षा पूर्ववज्जुहुयाद्गुरुः ॥ २९।१६० ॥<br>
घृतेनाष्टाक्षरेणैव सहस्रं चाष्टसंयुतम् ।<br>
हुत्वान्ते तु घृतेनैव वैष्णवं विष्णुसूक्तकम् ॥ २९।१६१ ॥<br>
जुहुयात्पौरुषं सूक्तं नृत्तैर्गेयैश्च घोषयेत् ।<br>
यथादिशं चतुर्वेदान्नित्यमध्यापयेत्क्रमात् ॥ २९।१६२ ॥<br>
कल्पसूत्रमथौखेयं प्रणीतं गुरुणा पुरा ।<br>
स्वाध्यायो यत्र यत्रोक्तस्तत्राध्येयं विधानतः ॥ २९।१६३ ॥<br>
ऋत्विग्भ्यो दक्षिणां दद्यादेवं सप्ताहमाचरेत् ।<br>
यदि देवालये दोषः कुम्भपार्श्वेथ स्थण्डिले ॥ २९।१६४ ॥<br>
देवं तं स्थाप्य चाभ्यर्छ्य निवेद्य च महाहविः ।<br>
देवस्याभिमुखे हुत्वा होममन्ते यथाविधि ॥ २९।१६५ ॥<br>
नवाहं वाथ स्ताहम् उत्सवं कारयेद्विधिः ।<br>
दिव्यान्तरिक्षयोः कुम्भजलेना प्लावयेन्नृपम् ॥ २९।१६६ ॥<br>
भौमेषु तत्थ्सलं प्राक्ष्य शिष्टतोयेन वै नृपम् ।<br>
तत्पत्नीं चाभिषिञ्चेच्च गुरुं सम्पूज्य पार्थिवः ॥ २९।१६७ ॥<br>
सुवर्णपशुभूम्यादीन् दद्यादृत्विग्भ्य एव च ।<br>
दक्षिणां बहुलां दद्याज्जीवो यज्ञस्य दक्षिणा ॥ २९।१६८ ॥<br>
यदि राजगृहे दोषः कृत्वा मण्डपमन्तिके ।<br>
पूर्ववद्ग्रहयज्ञं च होमं श्रामणके ऽनले ॥ २९।१६९ ॥<br>
कुम्भस्य साधनं कृत्वा सप्ताहान्ते प्रभुं तथा ।<br>
स्नापयेत्कुम्भतोयेन प्रतिष्ठान्तक्रमेण वै ॥ २९।१७० ॥<br>
दक्षिणां गुरुपूर्वेभ्यो दत्वा कृत्वाङ्कुरार्ऽपणम् ।<br>
शुभे ऽनुकूले नक्षत्रे कृत्वा चैवाभिषेचनम् ॥ २९।१७१ ॥<br>
प्रविशेत्पूर्वगेहं तु धर्मसिद्ध्यैगुरूदितः ।<br>
एष एव विधिः प्रोक्तो गृहिणामपि सम्मतः ॥ २९।१७२ ॥<br>
राज्ञां परार्थवृत्तित्वात्सो ऽत्र तु प्रकृतीकृतः ।<br>
सर्वग्रासोपरागादिदिव्याद्भुतशमायवै ॥ २९।१७३ ॥<br>
यथाशक्ति ब्राह्मणेभ्यस्स्वर्णं भूमिं पशूनपि ।<br>
दद्यात्तथा विशेषेण दक्षिणां भूरिसम्मिताम् ॥ २९।१७४ ॥<br>
अनावृष्टिनिवृत्त्यर्थं कुम्भं सङ्गृह्य पूर्ववत् ।<br>
सर्वतीर्थं समावाह्य समभ्यर्च्याग्रतो हरेः ॥ २९।१७५ ॥<br>
ध्यान्यपीठे तु सौवर्णं पद्ममष्टदलैर्युतम् ।<br>
हेमपात्रे तु सन्न्यस्य देवमावाह्य तत्र च ॥ २९।१७६ ॥<br>
अभ्यर्च्य तस्य चोर्ध्वेतु पीठे कुम्भं निधाय च ।<br>
कुम्भमूले तु सुषिरं सूचीमात्रं विधाय च ॥ २९।१७७ ॥<br>
तद्धारया त्वविच्छिन्नरूपया सेचयेद्धरिम् ।<br>
समिद्भिर्वैतसीभिस्तु पालाशीभिरथापि वा ॥ २९।१७८ ॥<br>
अष्ठोत्तरसहस्त्रं तु जुहुयात्पञ्जवारुणम् ।<br>
अग्नौ श्रामणके पश्चाद्दिशाहोमेषु पूर्ववत् ॥ २९।१७९ ॥<br>
अष्टात्तरसहस्रं तु प्रत्येकं पञ्चवारुणम् ।<br>
समिद्भिर्जुहुयाद्विद्वान् वैतसीभिर्यधाविथि ॥ २९।१८० ॥<br>
समिद्भिः पुनराज्येन वैतसीभिः पृथग्घुनेत् ।<br>
अष्टाधिकसहस्रं तु &ldquo;इन्द्रं प्रणयन्तऽऽ मित्यपि ॥ २९।१८१ ॥<br>
श्रामणाग्निं विधायैकं दक्षिणे तस्य वज्रिणम् ।<br>
आवाह्य तु समभ्यर्च्य &ldquo;शचीसहाऽऽयेति होमयेत् ॥ २९।१८२ ॥<br>
देवं विशेषतो ऽभ्यर्च्य कारयेत्स्नपनादिकम् ।<br>
एवं ज्ञात्वा विधानेन तत्तत्कर्मसु गौरवम् ॥ २९।१८३ ॥<br>
त्षहादि त्रिंशद्घस्रान्तं श्रामणाग्नौ यथाविथि ।<br>
दिने दिने पूरयित्वा कुम्भं तेनैव सेचयेत् ॥ २९।१८४ ॥<br>
सर्वान्ते देवमास्नाप्य समभ्यर्च्य हविर्ददेत् ।<br>
कर्मान्ते स्यान्महावृष्टिस्तस्माद्यत्नेन कारयेत् ॥ २९।१८५ ॥<br>
अथ वा वर्ष कामी वा मोक्षार्थी पशुकामनः ।<br>
सर्वोपद्रवशान्त्यर्थी विजयार्थी विशेषतः ॥ २९।१८६ ॥<br>
स्नपनालयमासाद्य अलङ्कृत्य च पूर्ववत् ।<br>
कर्मगौरवमाज्ञाय सम्भृत्य बहुधा पयः ॥ २९।१८७ ॥<br>
पूजयेत्प्रथमं यत्नादाचार्यं सहि धारकः ।<br>
आचार्यस्सुप्रसन्नात्मा श्वभ्रात्प्राच्यां तु तण्डुलैः ॥ २९।१८८ ॥<br>
कृत्वा पङ्क्तिं दक्षिणोत्तरायतां विपुलान्तराम् ।<br>
श्वभ्राद्दक्षिणतः कृत्वा कुण्डं श्रामणकस्य तु ॥ २९।१८९ ॥<br>
अग्निमाधाय कुम्भां स्तु नव संवेष्ट्य तन्तुना ।<br>
अद्भिः प्रक्षाल्य चोत्पूय कुशकूर्चेन चात्वरः ॥ २९।१९० ॥<br>
क्षीरेण पूरयित्वैव चोत्बूतेन क्रमेण वै ।<br>
पङ्क्तिं निधायापिधानैरपिधायोपरि क्रमात् ॥ २९।१९१ ॥<br>
वस्त्रेणाच्छादयेच्छ्वभ्रम्पूजान्तेभ्यर्च्य वै हरिम् ।<br>
स्वस्तिसूक्तेन चानम्य संस्थाप्य श्वभ्रमध्यमे ॥ २९।१९२ ॥<br>
अर्चनोक्तविधानेन सर्वं पूर्वनदायरेत् ।<br>
तन्तुना वेष्टिते क्षीरं कृहीत्वाकरके पूनः ॥ २९।१९३ ॥<br>
विष्णुसूक्तेन &ldquo;चेषेऽऽत्वेत्याद्यैर्मन्त्रैः क्रमाद्गुरुः ।<br>
तया संस्नापयेद्देनमुक्तयो क्षीरधारया ॥ २९।१९४ ॥<br>
तथैव परिषिच्याग्निं मन्त्रै&quot;र्विष्णोर्नुऽऽकादिभिः ।<br>
&ldquo;अतोदेवादिऽऽभिस्तद्वदष्टार्ण मनुना तथा ॥ २९।१९५ ॥<br>
जुहुयाद्विष्णुगायत्षा अष्टाधिकसहस्रकम् ।<br>
अथ वा स्नपनं यावत्तावदुद्वर्त्य मन्त्रतः ॥ २९।१९६ ॥<br>
हारिद्रेन तु चूर्णेन संशोध्याम्लादिभिस्ततः ।<br>
गन्धोदेन सुसंस्नाप्य प्लोतेन विमृजेत्ततः ॥ २९।१९७ ॥<br>
वस्त्रादिभिरलङ्कृत्य समभ्यर्च्य विधानतः ।<br>
पायसादि हविर्दद्याद्दप्यादाचार्यदक्षिणाम् ॥ २९।१९८ ॥<br>
अनेन सर्वान् कामांश्च लभेताविशयं नरः ।<br>
ध्रुवबेरार्चने चेत्तु संस्नाप्य प्रमुखे घटम् ॥ २९।१९९ ॥<br>
तस्मादानीय तत्रैव स्नापयेदुक्तगौरवात् ।<br>
सप्तपञ्चत्षहान्यत्र क्षीरस्नानं प्रकल्पयेत् ॥ २९।२०० ॥<br>
एवं घृताभिषेकं च कारयेत्सदृशं फलम् ।<br>
इमामद्भुताशान्तिन्तु काश्यपाद्याः प्रचक्षते ॥ २९।२०१ ॥<br>
अथ प्रभूतशान्तिं तु प्रवक्ष्यामि तपोधनाः ।<br>
पूर्ववन्मण्टपादीनि कारयित्वा यथाविधि ॥ २९।२०२ ॥<br>
विशाहोमं चकृत्वैव श्रामणाग्नौ यथोदितम् ।<br>
कुम्भं संसाध्य च प्राग्वत्सप्ताहान्ते विशेषतः ॥ २९।२०३ ॥<br>
अष्टोत्तरशतं वाष्टचत्वारिंशदथाथ वा ।<br>
सङ्गृह्य कलशानान्तु समभ्यर्च्यऽभिषेच्य च ॥ २९।२०४ ॥<br>
देवं विशेषतो ऽभ्यर्च्य हविर्दद्यादयं विधिः ।<br>
महाशान्तिक्रमं वक्ष्ये विना कुम्भस्य साधनम् ॥ २९।२०५ ॥<br>
अग्नौ श्रामणके बिल्वपत्रैराज्याप्लुतैःक्रमात् ।<br>
अष्टाधिकसहस्रं वै हुनेदष्टाक्षरेण तु ॥ २९।२०६ ॥<br>
आज्येन वैष्णवं विष्णुसूक्तं पौरुषमेव च ।<br>
हुत्वा त्षहान्ते संस्नाप्य शुद्धस्नपनवर्त्मना ॥ २९।२०७ ॥<br>
समभ्यर्च्य हविर्दद्यान्महाशान्तिरियं भवेत् ।<br>
औपासनाग्नावेकाहं हुत्वा शान्तिं विधानतः ॥ २९।२०८ ॥<br>
ब्राह्मणान् भोजयित्वैव दद्यादाचार्यदक्षिणाम् ।<br>
अथ शुद्धिविधिं वक्ष्ये वास्तुहोमं हुनेत्ततः ॥ २९।२०९ ॥<br>
बिल्वपत्रादिभिर्हुत्वा पृथगष्टोत्तरं शतम् ।<br>
पुण्याहान्ते गुरुं पूज्य भोजयेद्ब्राह्मणानपि ॥ २९।२१० ॥<br>
सर्वत्रतु विकल्पेन घटसंस्कारमाचरेत् ।<br>
अथातस्सर्वशान्तिस्स्यादपमृत्युभये तथा ॥ २९।२११ ॥<br>
ग्रहकोपे महाव्याधौ परचक्रभये तथा ।<br>
अर्थबन्धुविनाशे च दुर्भिक्षे च पराजये ॥ २९।२१२ ॥<br>
अभिचारभये चैव तापत्रयनिपीडने ।<br>
विरुद्धे ऽचात्मनः प्राप्ते सर्वशान्तिं समाचरेत् ॥ २९।२१३ ॥<br>
सप्ताहं वा नवाहं वा द्वादशार्णेन वै पृथक् ।<br>
अष्टोत्तर सहस्रं तु जुहुयाद्विधिना क्रमात् ॥ २९।२१४ ॥</p>
<p>इति श्रीवैखानसे भगवच्छास्त्रे भृगुप्रोक्तायां सिहितायां प्रकीर्णाधिकारे एकोनत्रिंशो ऽध्यः।</p>
<hr>
<p>अथत्रिंशो ऽध्यायः।<br>
प्रायश्चित्तम्<br>
अथवक्ष्ये विशेषेण तन्त्रसङ्करनिष्कृतिम् ।<br>
वैष्णवस्यान्यतन्त्रेण सङ्करे दोषमादिशेत् ॥ ३०।१ ॥<br>
ग्रामस्य यजमानस्य राज्ञो राष्ट्रस्य सङ्क्षयः ।<br>
तद्दोषशमनायैव साङ्कर्यमपहाय च ॥ ३०।२ ॥<br>
पद्मावले वैष्णवं च विष्णुसूक्तं च पौरुषम् ।<br>
पारमात्मिकमीङ्कारा द्यष्टाशीतिं विशेषतः ॥ ३०।३ ॥<br>
अष्टोत्तरसहस्रं वा शतमष्टोत्तरं तु वा ।<br>
दोषगौरवमुद्दिश्य हुत्वा पूर्ववदाचरेत् ॥ ३०।४ ॥<br>
वैष्णवं द्विविधं शास्त्रं मुनिभिः परिकीर्तितम् ।<br>
वैखानसं पञ्चरात्रं वैदिकं तान्त्रिकं क्रमात् ॥ ३०।५ ॥<br>
वैखानसं वैदिकं स्याद्वैदिकैरर्चितं द्विजैः ।<br>
ऐहिकामुष्मिकफलप्रदं सौम्यं प्रकीर्तितम् ॥ ३०।६ ॥<br>
पञ्चरात्रमथाग्नेयमवैदिकमतात्त्विकम् ।<br>
तापादिपञ्चसंस्कारदीक्षावद्भिस्समर्चितम् ॥ ३०।७ ॥<br>
अश्रीकरमथ प्रोक्तङ्केवलामुष्मिकप्रदम् ।<br>
सौम्यं सर्वत्र सम्पूज्यं ग्रामादिषु विशेषतः ॥ ३०।८ ॥<br>
ब्राह्मणानां च गेहेषु सौम्ये नै वार्चयेद्धरिम् ।<br>
आग्नेयमर्चयेत्तद्वदवास्त्वङ्गालये तथा ॥ ३०।९ ॥<br>
पर्वतादिष्वरण्येषु विविक्तेषु स्थलेषुच ।<br>
विप्रावासे जनावासे नैव कुर्यादनेन तु ॥ ३०।१० ॥<br>
सौम्ये वैखानसे मार्गे यद्याग्ने येन सङ्करः ।<br>
पञ्चरात्रेण सम्प्राप्तो राजा राष्ट्रं विनश्यति ॥ ३०।११ ॥<br>
तद्दोषशमानायैव पद्माग्नौ जुहुयात्क्रमात् ।<br>
महाशान्तिं विधानेन सप्ताहं वा त्षहन्तु वा ॥ ३०।१२ ॥<br>
अष्टाधिकशदैश्चैव संस्नाप्य कलशैस्ततः ।<br>
अभ्यर्च्य देवदेवेशं सम्पूज्यैव तु वैष्णवान् ॥ ३०।१३ ॥<br>
भोजयित्वा ब्राह्मणांस्तु कारयेत्पूर्ववर्त्मना ।<br>
पञ्चरात्रविधानेन प्रतिष्ठाप्यार्चनेकृते ॥ ३०।१४ ॥<br>
कालेनान्तरिते तस्मिन् कुर्यात्सौम्य प्रवेशनम् ।<br>
सौम्यत्वाद्राजराष्ट्राणां तत्स मृद्धिकरं भवेत् ॥ ३०।१५ ॥<br>
पद्मानले महाशान्तिं हुत्वादौ च ततःक्रमात् ।<br>
वैखानसेन विधिनाविमानं बिम्बमेव च ॥ ३०।१६ ॥<br>
संस्कृत्य चोचितैस्सर्वैस्कंस्कारैः कर्षणादिभिः ।<br>
प्रतिष्ठाप्य तदारभ्य सर्वं तेनैव चाचरेत् ॥ ३०।१७ ॥<br>
आलयाश्रितदेवानां परिवारस्य पर्षदाम् ।<br>
पूजायामप्यमुख्यायां सङ्करो नैव सम्मतः ॥ ३०।१८ ॥<br>
महात्म्यं किमुवक्ष्यामि शास्त्रस्य महतो ऽस्य वै ।<br>
नालं देवास्त्रयस्सेन्द्रा अनन्तो ऽप्युपवर्णितुम् ॥ ३०।१९ ॥<br>
श्रुणन्तु मुनयस्सर्वे शास्त्रमाहात्म्यमुत्तमम् ।<br>
यावच्छक्ति प्रवक्ष्यामि ज्ञातं गुरुकृपाबलात् ॥ ३०।२० ॥<br>
पुरा चतुर्मुखो ब्रह्मासिसृक्षुरखिलं जगत् ।<br>
सुप्तोद्थितश्चिरं कालं प्राक्रामीत्सर्गकर्मणि ॥ ३०।२१ ॥<br>
विसस्मार यदा धाता निद्रयाक्रान्तमानसः ।<br>
वेदान्त्सर्गप्रधानांस्तु सृष्टिर्नैवप्रवर्तते ॥ ३०।२२ ॥<br>
चिन्तातुर स्तदा ब्रह्मा मूढः कर्तव्यकर्मणि ।<br>
बहुधा ध्यायमानस्तुन लेभे कारणं स्वतः ॥ ३०।२३ ॥<br>
स्वशक्त्या यद्विधेयं स्यात्सर्वं चक्रे विमूढधीः ।<br>
न हि तत्कारणं लेभे वेदविस्मरणं तु यत् ॥ ३०।२४ ॥<br>
चिराच्छिन्तां तु तां त्यक्त्वा स्वस्थचित्तः प्रजापतिः ।<br>
हृत्पद्ममध्ये पुरुषं परमेण समाधिना ॥ ३०।२५ ॥<br>
चिन्तयामास वै विष्णुमृग्यजुस्सामरूपिणम् ।<br>
तुष्टाव च तदा ब्रह्मा हरिप्रवणमानसः ॥ ३०।२६ ॥<br>
ननाम च तदा विष्णुं शङ्खचक्रगद्धरम् ।<br>
अर्चयामास देवेशं पाद्याद्यैर्विग्रहैस्समैः ॥ ३०।२७ ॥<br>
मुहुर्मुहुः प्रणम्याथमूर्थ्ना देवं जगत्पतिम् ।<br>
निर्व्याजकरुणालेशाद्देवस्य विमलान्तरः ॥ ३०।२८ ॥<br>
तुष्टावजगदीशानं नारायणमजं विधिः ।<br>
&ldquo;जितन्ते पुण्डरीकाक्ष नमस्ते विश्वभावन ॥ ३०।२९ ॥<br>
नमस्ते ऽस्तु हृषीकेश महापुरुष पूर्वज ।<br>
देशकालपरिच्छेदरहितानन्त चिन्मय ॥ ३०।३० ॥<br>
सत्यज्ञानसुखानन्दस्वरूप परमेश्वर ।<br>
पञ्चव्यूह चतुर्व्यूहान न्तव्यूहात्मविग्रह ॥ ३०।३१ ॥<br>
विष्णो पुरुष सत्याच्युतानिरुद्ध जगत्पते ।<br>
नित्यमुक्तजनावासपरमव्योमनायक ॥ ३०।३२ ॥<br>
श्रीभूनीलादिसंसेव्य दिव्यमङ्गलविग्रह ।<br>
शङ्खचक्रगदावाणे भक्ताभयवरप्रद ॥ ३०।३३ ॥<br>
कीरीट हार केयूर कटकाङ्गदभूषित ।<br>
ग्रैवेयकपरिष्कार कटीसूत्रविराजित ॥ ३०।३४ ॥<br>
तुलसीमालिकाराजद्विशालोरस्थ्सलाञ्चित ।<br>
प्रलम्बयज्ञसूत्राढ्य कौस्तुभाभरणोज्ज्वल ॥ ३०।३५ ॥<br>
सर्वलोकेश्वराचिन्त्य श्रीवत्सकृतलक्षण ।<br>
दिव्यायुधसमासेव्य पीताम्बरसुशोभित ॥ ३०।३६ ॥<br>
नित्यनिर्यत्ननिरन्ध्रविसारिकरुणारस ।<br>
मन्दस्नितमुखाम्भोज मधुराधरपल्लव ॥ ३०।३७ ॥<br>
रुक्माभ रक्तनेत्रास्यपाणिपाद सुखोद्वह ।<br>
सुभ्रूललाटसुभग सुनस स्वायतेक्षण ॥ ३०।३८ ॥<br>
वृत्तपीनायतभुज तनुमध्य महाहनो ।<br>
विलासविक्रमाक्रान्त त्रैलोक्यचरणाम्बुज ॥ ३०।३९ ॥<br>
ज्ञानशक्ति बलैश्वर्यवीर्य तेजोविधे ऽनघ ।<br>
नमस्ते विष्णवे तुभ्यं पुरुषाय नमो नमः ॥ ३०।४० ॥<br>
समस्सत्यस्वरूपाय अच्युताय नमो नमः ।<br>
नमो ऽनिरुद्धरूपाय वासुदेवाय शार्ङ्गिणे ॥ ३०।४१ ॥<br>
नमश्चिदात्मने ऽनन्त शान्तरूपाय धन्विने ।<br>
शासते निरपेक्षाय स्वतन्त्रायाधिकारिणे ॥ ३०।४२ ॥<br>
अच्युतायाविकाराय तेजसां निधये नमः ।<br>
प्रधान पुरुषेशाय वेदवेद्याय वेदिने ॥ ३०।४३ ॥<br>
नमः पर व्यूहरूप नमो विभवविग्रह ।<br>
अन्तर्यामिन्नमस्ते ऽस्तु नमोर्ऽचारूप शाश्वत ॥ ३०।४४ ॥<br>
सहस्रशीर्षं पुरुषं सहस्राक्षं निरञ्जनम् ।<br>
सहस्रपादं त्रातारं शरणं त्वाङ्गतो ऽस्म्यहम् ॥ ३०।४५ ॥<br>
माता त्वं मे पिता त्वं मे भ्राता त्वं मे सखामम ।<br>
सर्वं त्वमसि विश्वात्मंस्त्वयि सर्वं प्रतिष्ठितम् ॥ ३०।४६ ॥<br>
संसारसागरं घोरमनन्तं क्लेशभाजनम् ।<br>
त्वामेव शरणं पाप्य निस्तरन्ति मनीषिणः ॥ ३०।४७ ॥<br>
न हि ते गोप्य ते किञ्चिन्न ह्यन्त्यविदितं तव ।<br>
त्वं साक्षी देहिनामेकस्सर्वं व्याप्य त्वमेधसे ॥ ३०।४८ ॥<br>
न ते रूपं न करणं कारणं नास्ति ते ऽनघ ।<br>
त्वं शास्ता सर्वलोकानां स्रष्टापाता हरन् हरे ॥ ३०।४९ ॥<br>
अहं भवश्च ते ब्रह्मन् प्रसादक्रोधजावुभौ ।<br>
त्वत्तो मे मानसं जन्म प्रथमं द्विजपूजितम् ॥ ३०।५० ॥<br>
विज्ञानं तदिदं प्राप्तं ब्रह्मत्वं च यदार्जितम् ।<br>
सर्वं तव कटाक्षस्य लेशो ऽयं मधुसूदन ॥ ३०।५१ ॥<br>
तमसाक्रान्तचित्तस्य विस्मृता निगमा मम ।<br>
अवेदविहितस्सर्गो मया कर्तुं न शक्यते ॥ ३०।५२ ॥<br>
प्रसीद परमेशान वेदभिक्षां प्रयच्छ मे ।<br>
इति चिन्तयतस्तस्य बभूवावाविलं मनः ॥ ३०।५३ ॥<br>
ततस्तुभगवान् ब्रह्मा वेदराशिमवाप्तवान् ।<br>
सस्मार निखिलान्वेदान् साङ्गानुपनिषद्गणम् ॥ ३०।५४ ॥<br>
पुराणन्यायमीमांसाधर्मशास्त्राणि सर्वशः ।<br>
चतुष्षष्टिकलाश्चैव विद्यास्थानानि यानि च ॥ ३०।५५ ॥<br>
अन्तर्हितानां खननाद्वेदानान्तु विशेषतः ।<br>
स विभुः प्रोच्यते ब्रह्मा विखना ब्रह्मवादिभिः ॥ ३०।५६ ॥<br>
वैखानसश्च भगवान् प्रोच्यते स पितामहः ।<br>
जगत्सर्वमशेषेण वेददृष्टेन वर्त्मना ॥ ३०।५७ ॥<br>
प्राणाच्च चक्षुषस्तद्वदभिमानाच्च मर्मणः ।<br>
हृदयाच्छिरसश्श्रोत्रादुदानाद्व्यानतस्ततः ॥ ३०।५८ ॥<br>
समानाच्च तथापानादृषिश्रेष्ठानिमान् दश ।<br>
दक्षं मरीचिनं नीललोहितं भृगुमेन च ॥ ३०।५९ ॥<br>
तथाङ्गिरसमत्रिञ्च पुलस्त्यं पुलहं तथा ।<br>
वसिष्ठं चक्रतुं चैव क्रमादसृजदब्जभूः ॥ ३०।६० ॥<br>
नव ब्रह्माण एवै ते विनास्युर्नीललोहितम् ।<br>
वेदानां व्यसनादर्पाक् प्राग्रूपं मिलितं तु यत् ॥ ३०।६१ ॥<br>
तान्तु वैखानसीं शाखायेतानध्यापयन्मुनिः ।<br>
नाम्ना विखनसं प्राहुर्यं च शातातपं तथा ॥ ३०।६२ ॥<br>
भृग्वङ्गिरोमरीच्यत्रिपुलस्त्यपुलहाःक्रतुः ।<br>
तथा वसिष्ठोदक्षश्च नव ब्रह्माणर् इरिता ॥ ३०।६३ ॥<br>
(नव ब्राह्माण एवैते विन्यान्ये नीललोहितम्) ।<br>
एते विखनसश्सिष्याश्श्रुतिस्मृतिविधानतः ।<br>
तच्छिष्यास्तु महात्मानो मुनयस्तत्त्वदर्शिनः ॥ ३०।६४ ॥<br>
वेदानुगानि शास्त्राणि चक्रुर्लोकहितैषिणः ।<br>
के चिद्गृह्याणि वै चक्रुर्गृह्यश्रौतात्मकानि तु ॥ ३०।६५ ॥<br>
धर्मशास्त्राणि केचित्तु पुराणानि च के चन ।<br>
इतिहासांस् तथाकल्पान् प्रोचुरन्ये महर्षय? ॥ ३०।६६ ॥<br>
के चिद्व्याकरणं केचिन्न्यायमन्ये तथेतरत् ।<br>
वाङ्मयं सकलं सर्वं शास्त्रबद्धं प्रचक्रिरे ॥ ३०।६७ ॥<br>
तान्तुवाखानसीं शाखां स्वसूत्रे विनियुक्तवान् ।<br>
पद्मभूःपरमो धाता तस्मिन्नाराधनत्रयम् ॥ ३०।६८ ॥<br>
तान्तु वैखानसीं शाखां स्वसूत्रे विनियुक्तवान् ।<br>
चक्रे ऋगादिभेदैस्तु व्यसित्वा तु पृथक् पृथक् ॥ ३०।६९ ॥<br>
आदिकाले तु भगवान् ब्रह्मातु विखना मुनिः ।<br>
यजुश्शाखानुसारेण चक्रेसूत्रं महत्तरम् ॥ ३०।७० ॥<br>
वर्णाश्रमाचारयुतं श्रौतस्मार्तसमन्वितम् ।<br>
यत्सूत्राद्यन्तमध्येषु भगवान् विष्णुरव्ययः ॥ ३०।७१ ॥<br>
यष्टव्यो गीयते यस्मात्सर्वसूत्रोत्तमं तु तत् ।<br>
वेदे वैखानसे सूत्रे यो धर्मः परिकीर्तितः ॥ ३०।७२ ॥<br>
सर्वैस्सधर्मोनुष्ठेयो नात्र कार्याविचारणा ।<br>
स्वसूत्रस्य परित्यागादन्यसूत्रसमाश्रयात् ॥ ३०।७३ ॥<br>
सद्यःपतति वै विप्रोन वेदस्य समाश्रये ।<br>
सूत्रं वैखानसं यत्तु वेदस्सम्प्रतिपद्यते ॥ ३०।७४ ॥<br>
एतद्वैखानसं सूत्रमन्यसूत्रानपेक्षितम् ।<br>
एतद्वैखानसं सूत्रं सर्ववेदार्थसङ्ग्रहः ॥ ३०।७५ ॥<br>
वैष्णवं सर्वविप्राणां साम्न्यमभिधीयते ।<br>
वैखानसस्य सूत्रस्य चाग्नेश्श्रामणकस्य च ॥ ३०।७६ ॥<br>
नारायणस्य देवस्य माहात्म्यं नावबुध्यते ।<br>
यथा वेदेषु सर्वेषु सामवेदः प्रशस्यते ॥ ३०।७७ ॥<br>
तथा सर्वेषु सूत्रेषु सूत्रमेतत्प्रशस्यते ।<br>
अग्निर्वैखानसं शास्त्रं विष्णुर्वेदाश्चशाश्वताः ॥ ३०।७८ ॥<br>
गायत्री वैष्णवा विप्रास्सप्तैते बहुपावनाः ।<br>
अधीतेषु च वेदेषु साङ्गेषु लभते फलम् ॥ ३०।७९ ॥<br>
तत्फलं लभते सद्यस्सूत्रमेतत्पठन् द्विजः ।<br>
अग्नीषोमादयो देवा ये यज्ञांशहविर्भुजः ॥ ३०।८० ॥<br>
ते सर्वे सूत्रमाश्रित्य चैनं गच्छन्ति माधवम् ।<br>
शारीराण्यन्यसूत्राणि तथा स्वर्गफलानि च ॥ ३०।८१ ॥<br>
वैष्णवं सूत्रमेतद्धि सर्वसिद्धिकरं परम् ।<br>
आद्यत्वात्सर्वसूत्राणां वैष्णवत्वाद्विशेषतः ॥ ३०।८२ ॥<br>
मयानुवर्तितं तद्वत्काश्यपात्रिमरीचिभिः ।<br>
यस्मिन्नेव तु सम्प्रोक्ते सूत्रे विखनसा पुरा ॥ ३०।८३ ॥<br>
वनस्थानां तु सर्वेषां विधिश्श्रामणकाभिधः ।<br>
वानप्रस्थास्ततस्स्वर्वे येद्विजाश्चान्यसूत्रिणः ॥ ३०।८४ ॥<br>
तत्सूत्रविध्यमष्ठानात्स्मृता वैखानसा अमी ।<br>
किं बहूक्तेन विधिना सर्वं वैखानसं जगत् ॥ ३०।८५ ॥<br>
परस्मिन् व्योम्नि यच्चार्ऽके यत्तेजस्तुत्रयीमयम् ।<br>
तद्वैखानः परं ब्रह्म इति वेदादधीमहि ॥ ३०।८६ ॥<br>
शास्त्रमेतच्च सूत्रं च सर्वेषामपि जीवनम् ।<br>
ये वैखानससूत्रेण संस्कृतास्तु द्विजातयः ॥ ३०।८७ ॥<br>
ते विष्णुसदृशा ज्ञेयास्सर्वेषामुत्तमोत्तमाः ।<br>
वैखानसानां सर्वेषां गर्भवैष्णवजन्मनाम् ॥ ३०।८८ ॥<br>
नारायणस्स्वयं गर्भेमुद्रां धारयिते निजाम् ।<br>
विप्रा वैखानसाख्याये तेभक्तास्तत्त्वमुच्यते ॥ ३०।८९ ॥<br>
एकान्तिनस्सुसत्त्वस्था देहान्तं नान्ययाजीनः ।<br>
विष्णोःप्रियतमा लोके चत्वारः परिकीर्तिताः ॥ ३०।९० ॥<br>
अश्वद्थःकपिला गावस्तुलसी वैष्णवा द्विजाः ।<br>
द्विजेषु ब्राह्माणाश्श्रेष्ठा ब्राह्मणेषु च चैष्णवाः ॥ ३०।९१ ॥<br>
वैष्णवेषु परं श्रेष्ठा ये वैखानससूत्रिणः ।<br>
वैष्णवीं प्रतिमां लोके विप्रं वैखानसं तथा ॥ ३०।९२ ॥<br>
गङ्गां विष्णुपदीं दृष्ट्वा सर्वपापैः प्रमुच्यते मूलमस्यापि शास्त्रस्य ।<br>
सार्धकोटिप्रमाणतः उपादिशत्स भगवान् अस्मभ्यं नैमिशे वने ॥ ३०।९३ ॥<br>
इति सङ्क्षेपतः प्रोक्तं महत्त्वं सूत्रशास्त्रयोः ।<br>
तस्माद्वैखानसा विप्रास्सम्पूज्या भगवत्प्रियाः ॥ ३०।९४ ॥<br>
पूजान्ते स्नपनान्ते च तथान्ते चोत्सवस्य च ।<br>
आचार्यमर्चकं चापि सर्वान् वैखानसांस्तथा ॥ ३०।९५ ॥<br>
प्रथमं पूजयित्वैव पश्चात्कार्यं समाचरेत् ।<br>
यःपूजकमनादृत्य विप्रं वैखानसं हठात् ॥ ३०।९६ ॥<br>
तीर्थं गृहीतुं प्रथञ्च्छेत्स पतति ध्रुवम् यः ।<br>
पूजकमनादृत्य विप्रं वैखानसं पुनः ॥ ३०।९७ ॥<br>
प्रसादं देवदेवस्य प्रथमं तु जिघृक्षति ।<br>
ब्रह्महत्यामवाप्नोति तत्बूजा निष्पला भवेत् ॥ ३०।९८ ॥<br>
यः पूजकमनादृत्य विप्रं वैखानसं पुनः ।<br>
यादृशीमपि देवाग्रे वाञ्छत्यपचितिं जनः ॥ ३०।९९ ॥<br>
चतुर्वेद्यपि सो विप्रस्सद्यश्चण्डालतां व्रजेत् ।<br>
तत्पूजा निष्फला च स्याद्राजराष्ट्रं विनश्यति ॥ ३०।१०० ॥<br>
षट्कालं वा त्रिकालं वा द्विकालं कालमेव वा ।<br>
आलये भगवत्पूजा सौम्येन विधिना कृता ॥ ३०।१०१ ॥<br>
सर्वसम्पत्करी सा स्याज्जगतामिति शासनम् ।<br>
तत्रार्चने तु शुद्धात्मा पूजकः परितोषितः ॥ ३०।१०२ ॥<br>
तेन राजा च राज्यं च यजमानश्च नान्वयः ।<br>
सर्वलोकश्च सन्तुष्टो वर्धते ब्रह्मतेजसा ॥ ३०।१०३ ॥<br>
अग्रं वृक्षस्य राजानोमूलं वृक्षस्य पूजकाः ।<br>
तस्मान्मूलं न हिंसीयान्मूलादग्रं प्ररोहति ॥ ३०।१०४ ॥<br>
फलं वृक्षस्य राजानः पुष्पं वृक्षस्य पूजकाः ।<br>
तस्मात्पुष्पं न हिंसीयात्पुष्पात्सञ्जायते फलम् ॥ ३०।१०५ ॥<br>
देवस्यं ब्राह्मणस्वं च सन्मानं पूजकस्य च ।<br>
यस्तु न त्रायते राजा तमाहुर्ब्रह्मघातुकम् ॥ ३०।१०६ ॥<br>
दुर्बलानामनाथानां बालवृद्धतपस्विनाम् ।<br>
अन्यायैः परिभूतानां सर्वेषां पार्थिवो गतिः ॥ ३०।१०७ ॥<br>
राजा पिता च माता च राजा च परमो गुरुः ।<br>
राजा च सर्वभूतानां परित्राता गुरुर्मतः ॥ ३०।१०८ ॥<br>
दावाग्निदवदग्धानां राजा पूर्णमिवाम्भसा ।<br>
समुद्रमिव तृप्यन्ति ब्राह्मणा वेदवादिनः ॥ ३०।१०९ ॥<br>
दहत्यग्निस्तेजसा च सूर्यो दहति रश्मिभिः ।<br>
राजा दहति दिडेन विप्रो दहति मन्युवा ॥ ३०।११० ॥<br>
मन्युप्रहरणा विप्राश्चक्र प्रहरणो हरिः ।<br>
चक्रात्तीक्ष्णतरो मन्युस्तस्माद्विप्रान्न कोपयेत् ॥ ३०।१११ ॥<br>
अग्निदग्धं प्ररोहेत सूर्यदग्धं तथैव च ।<br>
दण्ड्यस्तु सम्प्ररोहेत ब्रह्मशापहतो हतः ॥ ३०।११२ ॥<br>
आपद्यपि च कष्टायां नावमान्यो हि पूजकः ।<br>
अर्चकेन तु तुष्टेन यदुक्तं देवसन्निधौ ॥ ३०।११३ ॥<br>
तद्वाक्यं तु ह रेर्वाक्यं नावमान्यो हि पूजकः ।<br>
अर्चकं कोपयेद्यस्तु स हि देवस्य कोपकृत् ॥ ३०।११४ ॥<br>
देवेशं तोषयेद्यस्तु स हि पूजकतोषकृत् ।<br>
गन्धं पुष्पं तथा माल्यं ताम्बूलं चाक्षतादिकम् ॥ ३०।११५ ॥<br>
प्रसादं चापि देवस्य प्रथमं पूजकोर्ऽहति ।<br>
षडङ्गविदुषां चैव क्रतुप्रवरयाजिनाम् ॥ ३०।११६ ॥<br>
वैखानसः पुनात्यग्रे गोष्ठीं विप्रशतस्य तु ।<br>
फलाभिसन्धिरहितं सर्वं कर्माखिलं कृतम् ॥ ३०।११७ ॥<br>
ब्रह्मार्पणधिया कुर्यात्स भवेद्वैष्णवोत्तमः ।<br>
नान्यं देवं नमस्कुर्यान्नान्यं देवं प्रपूजयेत् ॥ ३०।११८ ॥<br>
अर्चयेत्सततं ध्यायेन्नारायणमनायम् ।<br>
कायेन मनसा वाचा स तु वैष्णव उच्यते ॥ ३०।११९ ॥<br>
तिर्यक्पुण्ड्रधरं चैव पाषण्डिनमवैष्णवम् ।<br>
देवाग्रे पूजये ऽन्नैव तद्वैष्णवविमानना ॥ ३०।१२० ॥<br>
अभ्यर्च्या विष्णुभक्ता हि वैष्णवा भगवत्प्रियाः ।<br>
अवैष्णवस्य पूजा तु तेषामग्रे सुदारुणा ॥ ३०।१२१ ॥<br>
तस्मात्सर्वप्रयत्नेन त्यजेद्दूरादवैष्णवम् ।<br>
येतु सामान्यभावेन मन्यन्ते पुरुषोत्तमम् ॥ ३०।१२२ ॥<br>
रुद्रादिभिस्सहाज्ञा नात्ते ऽपि ज्ञेया अवैष्णवाः ।<br>
नरेषु ब्राह्मणाश्श्रेष्ठा ब्राह्मणेषु विपश्चितः ॥ ३०।१२३ ॥<br>
विपश्चित्सु कृतधियस्तेषु कर्तार एव च ।<br>
कर्तृषु ब्रह्मविदुषो ये हि भक्ताजनाक्दने ॥ ३०।१२४ ॥<br>
विष्णुभक्तेषु सर्वत्र श्रेष्ठा वैखानसास्स्मृताः ।<br>
तस्मात्सम्पूज्य सर्वादौ भक्त्या वैखानसं द्विजम् ॥ ३०।१२५ ॥<br>
विष्णुभक्तं ततः पूज्य यथावर्णानुपूर्व्यशः ।<br>
गोष्ठीं समर्चयेत्काले भोज्याश्चान्ये द्विजातयः ॥ ३०।१२६ ॥<br>
स्त्रीयः पूज्या विधानेन वैष्णप्यो वैष्णवाश्रयाः ।<br>
न हि साधारणि सृष्यिर्वैष्णवीति विचिन्तयेत् ॥ ३०।१२७ ॥<br>
जन्मान्तरसहस्रेषु तपोध्यानसमाधिभिः ।<br>
नराणां क्षीणपापानां कृष्णे भक्तिः प्रजायते ॥ ३०।१२८ ॥<br>
न ह्यभागवतैर्विष्णुर्ज्ञ्रातुं स्तोतुं च तत्त्वतः ।<br>
द्रष्टुं वा शक्यते मूढाः प्रवेष्टुं कुत एव हि ॥ ३०।१२९ ॥<br>
तद्भक्तिभाविताः पूता नरास्तद्गतचेतसः ।<br>
भवन्तिवै भागवतास्ते विष्णुं प्रविशन्ति च ॥ ३०।१३० ॥<br>
अनेक जन्मसंसारचिते पापसमुच्चये ।<br>
वार्षिणे जायते पुंसां गोविन्दाभिमुखी मतिः ॥ ३०।१३१ ॥<br>
प्रद्वेषं याति गोविन्दे द्विजान् वेदांश्च निन्दति ।<br>
यो नरस्तं विजानीयादासुरांशसमुद्भवम् ॥ ३०।१३२ ॥<br>
पाषण्डेषु रतिः पुंसां हेतुवादानुकूलता ।<br>
जायते विष्णुमायातः पतितानां दुरात्मनाम् ॥ ३०।१३३ ॥<br>
यदा पापक्षयः पुंसां तदा देवद्विजातिषु ।<br>
विष्टौ च यज्ञपुरुषे श्रद्धा भवति निश्चला ॥ ३०।१३४ ॥<br>
यथा स्वल्पान शेषस्तु नराणां पापसञ्चयः ।<br>
भवन्ति ते भागवता निश्श्रेयशपरा नराः ॥ ३०।१३५ ॥<br>
भ्राम्यतामत्र संसारे नराणां कर्मदुर्गमे ।<br>
हस्तावलम्बनो ह्येको भक्तिक्रीतो जनार्दनः ॥ ३०।१३६ ॥<br>
कर्मणा मनसा वाचा प्राणिनां यो ऽनसूयकः ।<br>
भावसक्तश्च गोविन्दे विष्णौ भागवतो हि सः ॥ ३०।१३७ ॥<br>
यो ब्राह्मणांश्च वेदांश्च नित्यमेव नमस्यति ।<br>
न द्रोग्धा परवित्तादेः सहि भागवतः स्मृतः ॥ ३०।१३८ ॥<br>
सर्वान् देवान् हरिं वेत्ति सर्वान् लोकांश्च केशवम् ।<br>
तेभ्यश्च नास्यमात्मावं स हि भागवतस्स्मृतः ॥ ३०।१३९ ॥<br>
देवं मनुष्यमन्यं वा पशुपक्षिपिपीलिकाः ।<br>
तरुपाषाणकाष्ठादीन् भूम्यम्भोगगनं दिशः ॥ ३०।१४० ॥<br>
आत्मानं चापि देवेशाद्व्यतिरिक्तं जनार्दनात् ।<br>
यो न जानाति पुण्यात्मा स हि भागवतस्स्मृतः ॥ ३०।१४१ ॥<br>
सर्वं भगवतो भागो यद्भूतं भव्यसंस्थितम् ।<br>
इति यो वै विजानाति स हि भागवतस्स्मृतः ॥ ३०।१४२ ॥<br>
भवभीतिं हरत्येष भक्तिभावेन भावितः ।<br>
भगवानिति यद्भावस्स तु भागवतस्स्मृतः ॥ ३०।१४३ ॥<br>
भावं न कुरुते यस्तु सर्वभूतेषु पापकम् ।<br>
कर्मणा मनसा वाचा स तु भागवतस्स्मृतः ॥ ३०।१४४ ॥<br>
बाह्यार्थनिरपेक्षो यो भक्त्या भगवतः क्रियाम् ।<br>
भावेन निष्पादयति ज्ञेयो भागवतो हि सः ॥ ३०।१४५ ॥<br>
नारयो यस्य सुस्निग्धा न चोदासीनवृत्तयः ।<br>
पश्यतस्सर्वमेवेदं विष्णुं भागवतस्स हि ॥ ३०।१४६ ॥<br>
सुतप्तेनेह तपसा यज्ञैर्वा बहुदक्षिणैः ।<br>
तां गतिं न नरायान्ति यां तु भागवता नराः ॥ ३०।१४७ ॥<br>
योगच्युतैर्भागवतैद् देवराजश्शतक्रतुः ।<br>
अवाङ्निरीक्ष्यते नज्रीकिमु ये योगपारगाः ॥ ३०।१४८ ॥<br>
यज्ञनिष्पत्तये वेदा देवा यज्ञपतेः कृते ।<br>
तत्तोषणाय यतते स हि भागवतस्स्मृतः ॥ ३०।१४९ ॥<br>
येन सर्वात्मना भक्त्या विष्णौ भावो निवेशितः ।<br>
युक्तत्वात्कृतकृत्यत्वात्स हि भागवतस्स्मृतः ॥ ३०।१५० ॥<br>
व्रतिनां यज्ञपुरुषः पूज्यो विष्णुरसंशयः ।<br>
स्त्रीयश्च स्वं च भर्तारमृते पूज्यन्न दैवतम् ॥ ३०।१५१ ॥<br>
भर्तुर्गृहस्थस्य सतः पूज्यो यज्ञपतिर्हरिः ।<br>
वैखानसानामाराध्यस्तपोभिर्मधुसूदनः ॥ ३०।१५२ ॥<br>
ध्येयः परिव्राजकानां वासुदेवो महात्मनाम् ।<br>
एवमाश्रमिणां विष्णुस्सर्वेषां च परायणम् ॥ ३०।१५३ ॥<br>
न दानैर्नतपोभिश्च प्रीयते भगवान् हरिः ।<br>
वर्णाश्रमाचारवता यथा स परितुष्यति ॥ ३०।१५४ ॥<br>
वर्णाश्रमाचारवता पुरुषेण परःपुमान् ।<br>
विष्णुराराध्यते पन्था नान्यस्तत्तोषकारकः ॥ ३०।१५५ ॥<br>
अत्रानुक्तेषु दोषेषु प्रायश्चित्तं प्रवक्ष्यते ।<br>
पैण्डरीकाग्निमासाद्य परिषिच्य च पावकम् ॥ ३०।१५६ ॥<br>
षट्कृत्वो वैष्णवं तद्वच्चतुष्कृत्वश्च व्याहृतीः ।<br>
अष्टाक्षरं चाष्टकृत्वस्तथा च द्वादशाक्षरम् ॥ ३०।१५७ ॥<br>
हुत्वा द्वादशकृत्वस्तु विष्णुसूक्तं च पौरुषम् ।<br>
एकाक्षरादिसूक्तं च श्रीभूसूक्तद्वयं हुनेत् ॥ ३०।१५८ ॥<br>
देवं संस्नाप्य चाभ्यर्च्य हविस्सम्यङ्नि वेदयेत्, ।<br>
अनेन विधिना तत्र शान्तिर्भवति शोभना ॥ ३०।१५९ ॥<br>
हादोषेषु च पुनरुक्तहोमैस्सहैव तु ।<br>
पारमात्मिकमीङ्काराद्यष्टाशीतिं विशेषतः ॥ ३०।१६० ॥<br>
हुत्वा च सर्वदैवत्यमष्टाभिश्च शतैर्घटैः ।<br>
देवं संस्नाप्य चाभ्यर्च्य हविस्सम्यङ्नि वेदयेत् ॥ ३०।१६१ ॥</p>
<p>इति श्रीवैखानसे भगवच्छास्त्रे भृगुप्रोक्तायां संहितायां प्रकीर्णाधिकारे त्रिंशो ऽध्यायः।</p>
<hr>
<p>अथैक त्रिंशो ऽध्यायः।</p>
<p>सम्प्रोक्षणत्रयम्।<br>
अथ वक्ष्यामि तत्रोक्तप्रायश्चित्तस्य सङ्ग्रहम् ।<br>
जलसम्प्रोक्षणं चैव लघुसम्प्रोक्षणं तथा ॥ ३१।१ ॥<br>
महासम्प्रोक्षणं चेति प्रायश्चित्तं त्रिधा स्मृतम् ।<br>
निमित्ते समनुप्राप्ते ज्ञात्वा गौरवलाघवम् ॥ ३१।२ ॥<br>
वक्ष्यमाणक्रारेण सद्यस्सम्प्रोक्षणं चरेत् ।<br>
सम्प्रोक्षणविधानस्य न कालनियमस्स्मृतः ॥ ३१।३ ॥<br>
न कुर्यान्मासनक्षत्र तिथिवाराद्यवेक्षणम् ।<br>
तस्मान्निमित्ते सम्प्राप्ते सद्यस्सम्प्रोक्षणं चरेत् ॥ ३१।४ ॥<br>
देशकालाद्यवेक्षाया निमित्ते सति गौरवम् ।<br>
बहुबेरेषु चैकस्मिन् स्थावरे जङ्गमे ऽथ वा ॥ ३१।५ ॥<br>
अर्चनायां विहीनायां कालातीते विपर्यये ।<br>
निर्माल्यपूजने चैव निवेदितनिवेदने ॥ ३१।६ ॥<br>
एकाहे ऽप्यर्चनाहीने नित्यस्नापनवर्जने ।<br>
बलिहोमादिहीनेच नित्योत्सवविवर्जने ॥ ३१।७ ॥<br>
प्राकाराभ्यन्तरे प्राप्ते प्रमादादशुभे सति ।<br>
अस्पृश्यागमने तत्र चण्डालाद्यैः प्रवेशने ॥ ३१।८ ॥<br>
श्वकुक्कुट वराहोष्ट्रगर्दभानां प्रवेशने ।<br>
उदक्यया सूतिकया पाषण्डाद्यैरथापि वा ॥ ३१।९ ॥<br>
कुण्डगोलव्रतभ्रष्टतुरुष्कादिप्रवेशने ।<br>
अन्यसूत्रिद्विजैस्स्पृष्टे मोहादज्ञानतो ऽपिवा ॥ ३१।१० ॥<br>
महावातहते बिम्बे संसिक्ते वर्षबिन्दुभिः ।<br>
विण्मूत्ररुधिरस्रावे बहुजल्पे च मैथुने ॥ ३१।११ ॥<br>
एवमादिनिमित्ते तु जलसम्प्रोक्षणं चरेत् ।<br>
नैवासम्प्रोक्षिते बिम्बे हरिर्वसति निश्चयः ॥ ३१।१२ ॥<br>
तस्माद्बिम्बविशुद्ध्यर्थं सम्प्रोक्ष्यैव समर्चयेत् ।<br>
दोषाधिक्ये समुत्पन्ने लघुसम्प्रोक्षणं चरेत् ॥ ३१।१३ ॥<br>
राष्ट्रक्षोभे च दुर्भिक्षे तन्त्रसङ्करदूषणे ।<br>
शूद्रैर्वाथानुलोमैर्वापाषण्डैर्भ्रमितैरपि ॥ ३१।१४ ॥<br>
उदक्यया सूतिकया पतितैर्वाथ पातकैः ।<br>
चण्डालाद्यैः प्रविष्टे च गर्भागारे विशेषतः ॥ ३१।१५ ॥<br>
सूतैर्वा कुण्डगोलाद्यैस्तथा देवलकादिभिः ।<br>
श्वकुक्कुट वराहाद्यैः प्रविष्टे गार्दभादिभिः ॥ ३१।१६ ॥<br>
उलूकगृध्रकाकाद्यैः प्रविष्टे ऽन्तर्गृहे तथा ।<br>
तुरुष्काद्यैःप्रविष्टे वा शुक्रणोणितयोरपि ॥ ३१।१७ ॥<br>
विण्मूत्रादेर्विसर्गे वा गर्भागारेर्धमण्डपे ।<br>
त्षहादूर्ध्वं विहीने तु पूजने दीपवर्जने ॥ ३१।१८ ॥<br>
एक रात्रमतिक्रम्य देवेग्रामान्तरस्थिते ।<br>
आग्निदाहे ऽशनीपाते गर्भागारेर्ऽधमण्डपे ॥ ३१।१९ ॥<br>
अन्यसूत्षर्चिते बिम्बेस्पृष्टे वा बुद्धिपूर्वकम् ।<br>
अन्यैरनुक्तैर्देषैश्च लघुसम्प्रोक्षणं चरेत् ॥ ३१।२० ॥<br>
महानिमित्ते सम्प्राप्ते महासम्प्रोक्षणं चरेत् ।<br>
द्वादशाहात्समारभ्य वत्सरान्तं विधानतः ॥ ३१।२१ ॥<br>
हीनायामर्चनायां च नित्ये नैमित्तिके तथा ।<br>
क्रियाहीने विपर्यासे हीने मासोत्सवादिके ॥ ३१।२२ ॥<br>
नित्यस्नपनहीने ऽपि मात्रादानविहीनके ।<br>
बलिहोमादिहीने च सम्प्राप्ते शास्त्रसङ्करे ॥ ३१।२३ ॥<br>
एवमादिषु हीनेषु वत्सरान्तं प्रमादतः ।<br>
पर्षदां परिवाराणामाश्रितालयसेविनाम् ॥ ३१।२४ ॥<br>
ध्वजारोहणपूर्वं तु कृते कालोत्सवादिके ।<br>
विप्रादिमरणे प्राप्ते देवागारे विशेषतः ॥ ३१।२५ ॥<br>
गर्दभाश्वलुलायोष्ट्रश्वसूकरमुखे मृते ।<br>
गजादिमृगनाशे च देवागारे प्रमादतः ॥ ३१।२६ ॥<br>
चण्डालाद्यन्त्यजातीनां मरणे वा विशेषतः ।<br>
शूद्रैर्वाथानुलोमैर्वा पाषण्डैः पतितादिभिः ॥ ३१।२७ ॥<br>
संस्पृष्टे वैष्णवे बिम्बे तुरुष्काद्यैर्मलिम्लुचैः ।<br>
स्पृष्टे चण्डालकाद्यैर्वा महापातकदूषितैः ॥ ३१।२८ ॥<br>
विमाने ऽशनिपाते वा महोल्का पतने ऽपि वा ।<br>
लोहितो पलवर्षे च वांसुवर्षे विशेषतः ॥ ३१।२९ ॥<br>
भूकम्पाच्चलिते बिम्बे वल्मीकस्य समुद्भवे ।<br>
शिथिलिभवने वापि चाष्टबन्धे विशेषतः ॥ ३१।३० ॥<br>
जीर्णे स्तम्भादिपतने देवागारेन वीकृते ।<br>
अग्निस्पर्शे च बेरस्य मनुष्यप्रसवे तथा ॥ ३१।३१ ॥<br>
सुथाकर्मणि सर्वत्र गर्भगेहादिके पुनः ।<br>
बिम्बेषु गर्भगेहे वा कृमिकीटादिदर्शने ॥ ३१।३२ ॥<br>
हसने रोदने चैव भाषणे च विशेषतः ।<br>
स्वेदशोणितयोर्वापि दर्शने वर्णसङ्क्षये ॥ ३१।३३ ॥<br>
विमाने मण्डपे वाथ यत्र कुत्रापि वा हरेः ।<br>
देवागारे समुत्पन्ने दोषेष्वेतेषु वा पृथक् ॥ ३१।३४ ॥<br>
दुर्भिक्षे राष्ट्रसङ्क्षोभे दुर्निमित्तेषु चैव हि ।<br>
दुस्स्वप्ने भूमिकम्पे वा परराजाद्युपद्रवे ॥ ३१।३५ ॥<br>
भूगुप्ते चोद्धृते बिम्बे चिरमन्यालये स्थिते ।<br>
अतिक्रम्य त्रिरात्रं तु देवे ग्रामान्तरे स्थिते ॥ ३१।३६ ॥<br>
कुण्डगोलकसूताद्यैर्दीक्षितैरर्चने कृते ।<br>
अनुक्तानि च कर्वाणि दुरितान्यद्भुतानि च ॥ ३१।३७ ॥<br>
दृष्ट्वातु यजमानश्च ये तत्परिसरे जनाः ।<br>
ग्रामस्थिता चनाश्चैव राजा राष्ट्रं च यत्नतः ॥ ३१।३८ ॥<br>
ज्ञात्वा शास्त्रोक्तविधिना दोषजं भक्तितः फलम् ।<br>
महासम्प्रोक्षणं कुर्यान्महादोषापनुत्तये ॥ ३१।३९ ॥<br>
महदोषेषु सर्वत्र महाशान्तिर्विथीयते ।<br>
पूर्वं स्थापितबिम्बस्य न साधारणहेतुना ॥ ३१।४० ॥<br>
स्यात्पुनस्थ्सापनं तस्मान्महासम्प्रोक्षणं चरेत् ।<br>
महासम्प्रोक्षणविधेर्नूतनस्थापनस्य च ॥ ३१।४१ ॥<br>
स्वल्पो भेद इति प्रोक्तमृषिभिः काश्यपादिभिः ।<br>
जलसम्प्रोक्षणविधिं प्रवक्ष्यामि तपोधनाः ॥ ३१।४२ ॥<br>
यजमानाभ्यनुज्ञातो गुरुस्स्नात्वा विधानतः ।<br>
आलयाभिमुखे वापि दक्षिणे वा मनोरमे ॥ ३१।४३ ॥<br>
स्थण्डिले सैकते शुद्धे पुण्याहाग्निमुखात्वरम् ।<br>
वास्तुहोमावसाने च दोषदुष्टं तु यत् स्थलम् ॥ ३१।४४ ॥<br>
पर्यग्निपञ्चगव्याभ्यां संस्क्रत्य विधिना बुधः ।<br>
बिम्बं पुरुषसूक्तेन कलशैरभिषिच्य च ॥ ३१।४५ ॥<br>
षट्द्रोणधान्य राशौ तु पञ्चकुम्भान्निधाय च ।<br>
वस्त्रयुग्नेन संवेष्ट्य प्रतिमास्तेषु निक्षिपेत् ॥ ३१।४६ ॥<br>
नालिकेराम्रपत्राद्यैरलङ्कृत्य पृथक् घटान् ।<br>
पञ्चसूक्तं जपित्वैव पञ्चशान्तिभिरेव च ॥ ३१।४७ ॥<br>
पञ्चमूर्तिभिरावाह्य समभ्यर्च्याष्टविग्रहैः ।<br>
पश्चादग्निं परिस्तीर्य पञ्चसूक्तं हुनेत्सुधीः र् ॥ ३१।४८ ॥<br>
इङ्कारादींश्च जुहुयादष्टाशीतिमतः परम् ।<br>
पञ्चवारुणमन्त्रैश्च महाव्याहृतिभिस्सह ॥ ३१।४९ ॥<br>
पश्चादग्निं विसृज्यैव गुरवे दक्षिणां ददेत् ।<br>
निष्काहीनसुवर्णं च वस्त्राभरणकुण्डलान् ॥ ३१।५० ॥<br>
पश्चात्कुम्भजलेनैव प्रोक्षयित्वा समन्त्रकम् ।<br>
प्रभूतं च निवेद्यैव नित्यार्चनमथाचरेत् ॥ ३१।५१ ॥<br>
अनेन विधिना दोषा नश्यत्येव न संशयः ।<br>
तद्बिम्बे देवसान्निध्यं भवेदित्याह चाङ्गिराः ॥ ३१।५२ ॥<br>
एतावानेव सम्प्रोक्तो जलसम्प्रोक्षणक्रमः ।<br>
लघुसम्प्रोक्षणं कुर्याद्यजमानेन वै गुरुः ॥ ३१।५३ ॥<br>
यथार्हं पूजितः पूर्वमारम्भदिवसादधः ।<br>
त्षहे वा द्वियहे वापि कृत्वा चैवाङ्कुरार्पणम् ॥ ३१।५४ ॥<br>
औपासनाग्नौ श्वोभूते वास्तुहोमं विधाय च ।<br>
पर्यग्नि पञ्चगव्याभ्यां शोधयित्वा समन्ततः ॥ ३१।५५ ॥<br>
अभिषिच्य च देवेशमष्टोत्तरशतैर्घुटैः ।<br>
शोथयित्वा विधानेन वस्तुवास्तुपरिच्छदान् ॥ ३१।५६ ॥<br>
पश्चात्पद्माग्निमासाद्य कृताघारं विधानतः ।<br>
कुम्भपूजां ततः कुर्यात्सम्यक् ध्यानयुतो गुरुः ॥ ३१।५७ ॥<br>
द्वात्रिंशत्प्रस्थसम्पूर्णान् कुम्भानाहृत्य शोभनान् ।<br>
तन्तुना वेष्टयित्वा तु तोयैरापूर्य मन्त्रत ॥ ३१।५८ ॥<br>
षड्भारधान्यरोशौ तु वेद्यां सप्तदश क्रमात् ।<br>
वस्त्रयुग्मेन संवेष्ट्य प्रतिमास्तेषु निक्षिपेत् ॥ ३१।५९ ॥<br>
निष्कत्रयकृतांस्तत्र नव रत्नानि यत्नतः ।<br>
रत्नालाभे सुवर्णं वा प्रत्येकं निक्षिपेद्घटे ॥ ३१।६० ॥<br>
गन्धपुष्पैस्समभ्यर्च्य नालिकेराम्रपल्लवैः ।<br>
आयुधैःपञ्चभिस्तद्वत्तोरणैरष्टमङ्गलैः ॥ ३१।६१ ॥<br>
अलङ्कृत्य गुरुर्धीमान्त् पृष्ट्वा कूर्चेन तान् घटान् ।<br>
पञ्चसूक्तं पञ्चशान्तिं ततो द्वादशसूक्तकम् ॥ ३१।६२ ॥<br>
सारस्वतादिसूक्तं च दिक्सूक्तं पञ्चवारुणम् ।<br>
स्वस्तिसूक्तं जपित्वैव तथैवौषधिसूक्तकम् ॥ ३१।६३ ॥<br>
नवमूर्तिभिरावाह्य देवीभ्यां सह पार्षदैः ।<br>
द्वात्रिंशद्विग्रहैस्सम्यगभ्यर्च्य तु निवेदयेत् ॥ ३१।६४ ॥<br>
पैण्डरीकाग्निमासाद्य परिषिच्य च पावकम् ।<br>
पञ्चसूक्तेन जुहुयाद्व्यापकत्रयमन्त्रतः ॥ ३१।६५ ॥<br>
अष्टोत्तरशतं तद्वदष्टाविंशतिरेव वा ।<br>
र् इङ्कारादींश्च जुहुयादष्टाशीतिमतः परम् ॥ ३१।६६ ॥<br>
धातादिं मूलहोमं च पञ्चवारुणमेव च ।<br>
हुत्वा कूश्माण्डहोमं च पञ्चवारुणमेव च ॥ ३१।६७ ॥<br>
पङ्कजैर्बिल्वपत्रैर्वा विष्णुगायत्रिया ततः ।<br>
अष्टोत्तरशतं हुत्वा पश्चादग्निं विसर्चयेत् ॥ ३१।६८ ॥<br>
पश्चाद्गुरुः पूजितस्सन् वस्त्राभरणकुण्डलैः ।<br>
कुम्भमादाय शिरसो ग्राममालयमेव वा ॥ ३१।६९ ॥<br>
प्रदक्षिणं परीत्याथ देवदेवस्य सन्निधौ ।<br>
कूर्चेनादाय तत्तोयं प्रोक्षयेत्पञ्चमूर्तिभिः ॥ ३१।७० ॥<br>
&ldquo;शुची वो हव्यऽऽ मन्त्रेण प्रोक्षयेत्सर्वमन्दिरम् ।<br>
उपचारैस्समभ्यर्च्य &ldquo;क्षमऽऽस्वेति प्रणम्य च ॥ ३१।७१ ॥<br>
महाहविः प्रभूतं वा देवेशाय निवेदयेत् ।<br>
ब्राह्मणानां सहस्रं च भोजयेद्गुरुणा सह ॥ ३१।७२ ॥<br>
गुरवे दक्षिणां दद्यात्सुवर्णं पञ्चनिष्ककम् ।<br>
प्रदद्याद्भूमिमिष्टां च प्रोन्मिषत्सस्यमालिनीम् ॥ ३१।७३ ॥<br>
दशदानं ततः कृत्वा नित्यार्चनमथाचरेत् ।<br>
एवं यः कुरुते भक्त्या लघुसम्प्रोक्षणं हरेः ॥ ३१।७४ ॥<br>
विष्णुसान्निध्यमाप्नोति दोषशान्तिश्च जायते ।<br>
राजराष्ट्राभिवृद्धिश्च जगत्पुष्टिकरं भवेत् ॥ ३१।७५ ॥<br>
लघुसम्प्रोक्षणविधिर्मया प्रख्यापितः किल ।<br>
काश्यपाद्यैश्च मुनिभिरेवमेव प्रचोदितः ॥ ३१।७६ ॥<br>
महासम्प्रोक्षण विधौ विशेषो वक्ष्यते मया ।<br>
जलाधिवासरहितं नेत्रोन्मीलनवर्जनम् ॥ ३१।७७ ॥<br>
प्रतिष्ठोक्तविधानेन सर्वं पूर्ववदाचरेत् ।<br>
नेत्रयोस्तेजने तद्वद्दृष्टिदोषे विशेषतः ॥ ३१।७८ ॥<br>
जलाधिवासनं कुर्यादक्ष्णोरुन्मीलनं पुनः ।<br>
महाशान्तिविधानस्य विशेषो ऽत्र प्रकीर्तितः ॥ ३१।७९ ॥<br>
जङ्गमप्रतिमास्सर्वा अधिवासपुरस्सरम् ।<br>
प्रोक्षयित्वा विधानेन देवं पूर्ववदर्चयेत् ॥ ३१।८० ॥<br>
महानिमित्ते सम्प्राप्ते यजमानार्थितो गुरुः ।<br>
प्रतिष्ठोक्तदिने विद्वान् ऋत्विग्भिर्लक्षणान्वितैः ॥ ३१।८१ ॥<br>
वस्त्रैराभरणैश्चापि पूर्वोक्तमिव भूषितः ।<br>
प्रोक्षणादिवसात्सूर्वमङ्कुरार्पणमाचरेत् ॥ ३१।८२ ॥<br>
द्रव्याण्यपि सुसम्भृत्य यागशालां प्रविश्य च ।<br>
कदलीपूगमालाद्यैः पताकाद्यैरलङ्कृताम् ॥ ३१।८३ ॥<br>
तन्मध्येकल्पयेद्वेदिं शयनार्थं विधानतः ।<br>
तस्यास्तु पूर्वदिग्भागे कुम्भवेदिं सलक्षणम् ॥ ३१।८४ ॥<br>
परितश्चाग्निकुण्डांश्च पैण्डरीकं च कारयेत् ।<br>
देवालयं च संशोध्य मृष्टसिक्तोपलेपनैः ॥ ३१।८५ ॥<br>
आचार्यस्सुप्रसन्नात्मा यजमानार्थितो मुहुः ।<br>
स्नात्वास्नानविधानेन गायत्रीं च सहस्रशः ॥ ३१।८६ ॥<br>
जप्त्वा द्वादशसूक्तानि पुण्याहमपि वाचयेत् ।<br>
वास्तुहोमं ततः कृत्वा कुण्डे त्वौपासने गुरुः ॥ ३१।८७ ॥<br>
पर्यग्नि पञ्चगव्याभ्यां संशोध्यैव च सर्वतः ।<br>
गार्हपत्यादिकुण्डेषु क्रमादाघारमाचरेत् ॥ ३१।८८ ॥<br>
पक्वबिम्बसमाकारघटानां पञ्चविंशतिम् ।<br>
तन्तुना त्रिवृता वेष्ट्य शोधयित्वा सुधूपितान् ॥ ३१।८९ ॥<br>
आदाय मन्त्रवद्दिव्यं जलमाहृत्य यत्नतः ।<br>
पूताभिरद्भिरापूर्य नालिकेराम्रपल्लवैः ॥ ३१।९० ॥<br>
अलङ्कृत्य तथा कूर्चैर्गन्धपुष्पाक्षतादिभिः ।<br>
यवैर्वाह्रीहिभिर्वाथ वेद्यां द्वादशभारकैः ॥ ३१।९१ ॥<br>
आस्तीर्य तेषु संस्थाप्य पृथग्वस्त्रेण वेष्टयेत् ।<br>
सौवर्णप्रतिमास्तत्र पञ्चनिष्ककृताः पृथक् ॥ ३१।९२ ॥<br>
गजकूर्मादिरूपाणि नवरत्नादि च क्षिपेत् ।<br>
ध्यानमार्गेण कुम्भेषु मध्यमादिषु चक्रमात् ॥ ३१।९३ ॥<br>
नवमूर्तिक्रमेणैव मन्त्रेणावाहयेद्गुरुः ।<br>
वेद्यधस्थेषु कुम्भेषु चें दादीनष्टदिक्पतीन् ॥ ३१।९४ ॥<br>
आवाह्य गन्धपुष्पाद्यैस्समभ्यर्च्य निवेदयेत् ।<br>
सहस्रकलशैस्स्नाप्य स्नपनोक्तप्रकारतः ॥ ३१।९५ ॥<br>
सौवर्णं कौतुकं बद्ध्वा प्रतिष्ठोक्तविधानतः ।<br>
शय्यावेदिं समभ्युक्ष्य पञ्चतल्पान् प्राकल्प्यच ॥ ३१।९६ ॥<br>
शालिव्रीहियवैश्चापि षड्भारैश्च पृथक् पृथक् ।<br>
तदर्धैस्तण्डुलैश्चाथ तदर्धैश्च तिलैस्तथा ॥ ३१।९७ ॥<br>
उपर्युपरि चास्तीर्य चर्मजादीन् समास्तरेत् ।<br>
शयने शाययेद्वेद्यामौत्सवं बिम्बमुक्तवत् ॥ ३१।९८ ॥<br>
कूर्चाधिवासं कुर्वीत ध्रुवमात्रं यदिक्रमात् ।<br>
वेदानध्यापयेद्दिक्षु &ldquo;ऋचां प्राचीऽऽरिति श्रुतिः ॥ ३१।९९ ॥<br>
गार्हपत्यादिकुण्डेषु प्रतिष्ठोक्तविधानतः ।<br>
ऋत्विग्भिः कारयेद्धोमं तत्तद्दैवत्यपूर्वकम् ॥ ३१।१०० ॥<br>
गुरुस्सभ्याग्निमासाद्य परिषिच्य च पावकम् ।<br>
पञ्चसूक्तं क्रमेणैव महाव्याहृतिपूर्वकम् ॥ ३१।१०१ ॥<br>
व्यापकत्रयमन्त्रं च विष्णुगायत्रिया पुनः ।<br>
अषोत्तरशतं हुत्वा व्याहृत्या च तथैव च ॥ ३१।१०२ ॥<br>
ततो ऽब्जाग्निं समासाद्य पञ्चसूक्तैस्सहैव तु ।<br>
धातादिमूलहोमं च पञ्चवारुणसंयुतम् ॥ ३१।१०३ ॥<br>
महाशान्त्युक्तमन्त्रांश्च त्रिरावर्त्य हुनेत्ततः ।<br>
कुम्भवेदिं समासाद्य समभ्यर्च्याष्टविग्रहैः ॥ ३१।१०४ ॥<br>
स्पृष्ट्वा कूर्चेन तत्कुम्भान् ऋत्विग्भिस्सह वै गुरुः ।<br>
आत्मसूक्तं जपित्वैव पञ्चसूक्तमतः परम् ॥ ३१।१०५ ॥<br>
स्वस्तिसूक्तं च दौर्गं च रात्रिमेकाक्षरं तथा ।<br>
अष्टदिक्पालसूक्तानि पञ्चशान्तिमतः परम् ॥ ३१।१०६ ॥<br>
&ldquo;आपो हिरण्यवर्णाऽऽभ्यां पावमानीभिरेव च ।<br>
जप्त्वा द्वादशसूक्तं च ततस्सभ्यानले क्रमात् ॥ ३१।१०७ ॥<br>
हौत्रप्रशसनं कुर्यात्सर्वं होत् तु पूर्ववत् ।<br>
चतुर्मूर्तिक्रमेणैव सहस्राहुतिना सह ॥ ३१।१०८ ॥<br>
&ldquo;यद्देवाऽऽद्यैश्च कूश्माण्डैस्सर्वदैवत्यमन्त्रकैः ।<br>
हुत्वातु दोषशान्त्यर्थं लोजैस्तद्वत्तिलैरपि ॥ ३१।१०९ ॥<br>
सापूपैर्विष्णुगायत्षा हुत्वाकुण्डेषु पूर्ववत् ।<br>
अष्टोत्तरशतं तद्वदष्टाविंशतिरेव वा ॥ ३१।११० ॥<br>
परिषेगं ततः कृत्वा पैण्डरीके विशेषतः ।<br>
पद्मैर्वा बिल्वपत्रैर्वा विष्णुगायत्रिया ततः ॥ ३१।१११ ॥<br>
अषोत्तरसहस्रं तु घृतेनाप्लुत्य वै हुनेत् ।<br>
पारमात्मिकमन्त्रैश्च र् इङ्काराद्यैश्च यत्नतः ॥ ३१।११२ ॥<br>
अष्टाशीतिं ततो हुत्वा महाव्याहृतिपूर्वकम् ।<br>
हुत्वा तद्दोषनाशाय राजराष्ट्राभिवृद्धये ॥ ३१।११३ ॥<br>
सभ्याग्निं पौण्डरीकाग्निं हित्वान्येष्वन्तहोमकम् ॥ ३१।११४ ॥<br>
नृत्तगीतादिवाद्यैश्च रात्रिशेषं नयेद्गुरुः ।<br>
प्रातस्स्नात्वा विधानेन कलशैस्स्नपनं चरेत् ॥ ३१।११५ ॥<br>
पञ्चसूक्तैश्च संस्नाप्य पञ्चशान्तिसमन्वितम् ।<br>
पश्चाद्देवमलङ्कृत्य सुवस्त्राभरणादिकैः ॥ ३१।११६ ॥<br>
गन्धपुष्पैस्सुगन्धैश्च यापन्नेत्रमनःप्रियम् ।<br>
मुहूर्ते समनुप्राप्ते कुम्भमादाय देशिकः ॥ ३१।११७ ॥<br>
स्वस्तिसूक्तं जपन् ग्राममालयं वा प्रदक्षिणम् ।<br>
कृत्वा देवाग्रतः कुम्भं ध्यान्यपीठे निवेशयेत् ॥ ३१।११८ ॥<br>
यजमानेन शक्त्यावै गुरुस्सम्पूजितस्तदा ।<br>
कूर्यादनन्तरोक्तांश्च संस्कारान् भगवत्प्रियान् ॥ ३१।११९ ॥<br>
वस्त्रेराभरणैश्शुभ्रैः कुण्डलैश्च विशेषतः ।<br>
यजमानस्सुसम्पूज्य पशुभूम्यादिभिर्गुरुम् ॥ ३१।१२० ॥<br>
गुरवे दक्षिणां दद्यान्निष्काणामेकविंशतिम् ।<br>
ऋत्विग्भ्यश्च तथा दद्यात्सुप्रीतो भगवान् हरिः ॥ ३१।१२१ ॥<br>
गुरुः पश्चात्समावाह्य समभ्यर्च्याष्टविग्रहैः ।<br>
महाहविर्नि वेद्यैन पायसापूपसंयुतम् ॥ ३१।१२२ ॥<br>
साज्यं सव्यञ्जनं दत्वा मुखवासं निवेदयेत् ।<br>
पुष्पाञ्जलिं ततो दत्वा &ldquo;क्षयऽऽ स्वेति प्रणम्य च ॥ ३१।१२३ ॥<br>
सहस्रं ब्राह्मणानां च भोजयेच्छान्तिहेतवे ।<br>
दशदानं विशेषेण देवप्रीतिकं भवेत् ॥ ३१।१२४ ॥<br>
एवमाद्वादशाब्दात्तु प्रतिष्ठामाचरेत्ततः ।<br>
पुनस्थ्सापनसंस्कारात्प्रायश्चित्तं न हीतरत् ॥ ३१।१२५ ॥<br>
तस्मात्सर्वप्रयत्नेन शास्त्रोक्तं सर्वमाचरेत् ।<br>
एवं यःकुरुते भक्त्या विष्णोस्सम्प्रोक्षणत्रयम् ॥ ३१।१२६ ॥<br>
प्रतिष्ठाफलमासाद्य वैष्णवं लोकमाप्नुयात् ॥ ३१।१२७ ॥</p>
<p>इति श्रीवैखानसे भगवच्छास्त्रे भृगुप्रोक्तायां संहितायां प्रकीर्णाधिकारे एकत्रिंशो ऽध्यायः।</p>
<hr>
<p>अथद्वात्रिंशो ऽध्यायः।</p>
<p>प्रकीर्णकम्।<br>
अतःपरं प्रवक्ष्यामि ज्येष्ठायामुत्सवक्रमम् ।<br>
ज्येष्ठे मासि तु सम्प्राप्ते ज्येष्ठानक्षत्र संयुते ॥ ३२।१ ॥<br>
विष्णोरेव विशेषस्स्यात्सुगन्धं तैलमाहरेत् ।<br>
तैलक्रमं प्रवक्ष्यामि श्रुणुध्वं मुनिपुङ्गवाः ॥ ३२।२ ॥<br>
यागशालां प्रकल्प्यैव सर्वालङ्कालसंयुताम् ।<br>
सभ्यं च पैण्डरीकं च कारयित्वा सलक्षणम् ॥ ३२।३ ॥<br>
तद्दिनस्य तु पूर्वेद्युस्तृतीये पञ्चमे ऽपि वा ।<br>
सप्तमे ऽहनि वा चापि अङ्कुरार्पणमाचरेत् ॥ ३२।४ ॥<br>
आघारं विधिवत्कृत्वा सर्वकार्यमदः परम् ।<br>
वेद्यास्तथोत्तरे पार्श्वे भूम्यामपटमाचरेत् ॥ ३२।५ ॥<br>
चतुस्तालप्रमाणेव विस्तारं निम्नमेव च ।<br>
निम्नेतु विन्यसेद्भाण्डं द्विद्रोणपरिमाणकम् ॥ ३२।६ ॥<br>
&ldquo;भूः प्रतिऽऽ ष्ठेति मन्त्रेण निम्ने भाण्डं सुनिक्षिपेत् ।<br>
मलयागुरुदारूणि देवदारु तथैव च ॥ ३२।७ ॥<br>
यानि चात्र सुगन्धीनि देवयोग्यानि तानि वै ।<br>
गुग्गुलं च समाहृत्य मर्दयित्वासकृत् सकृत् ॥ ३२।८ ॥<br>
विष्णुऽगायत्रिया भाण्डे तानि द्रव्याणि निक्षिवेत् ।<br>
शरावेण पिधायाथ मृदा च परिलेपयेत् ॥ ३२।९ ॥<br>
गोकरीषाणि काष्ठानि तस्योपरि विनिक्षिपेत् ।<br>
मन्दाग्निना पचेत्तत्तु यावत्तैलागमं भवेत् ॥ ३२।१० ॥<br>
तावत्कालं पचेद्विद्वान् तैलमाहृत्य सम्भृतम् ।<br>
वासितानि तु वस्तूनि परिहृत्य तु तत्र वै ॥ ३२।११ ॥<br>
सुगन्धिदैलभाण्डं च ध्यान्यपीठोपरि न्यसेत् ।<br>
पूर्वोक्तेनैव मन्त्रेण तन्तुना परिवेष्टयेत् ॥ ३२।१२ ॥<br>
पितॄन् सोमं तथाभ्यर्च्य वनत्पतिमतः परम् ।<br>
तैले तस्मिन् विधानेन अर्घ्यान्तमभिपूजयेत् ॥ ३२।१३ ॥<br>
वैष्णवं विष्णुसूक्तं च नरसूक्तं तथैव च ।<br>
जप्त्वातु विष्णुगायत्रीमष्टोत्तरसहस्रकम् ॥ ३२।१४ ॥<br>
आचार्यस्त्वरितो गत्वा सभ्याग्नेस्तु समीपतः ।<br>
द्वितालविस्तृतं वृत्तं चतुरङ्गुलमुन्नतम् ॥ ३२।१५ ॥<br>
कूर्माकृतिवदाकारं बिल्वाद्यैः परिकल्पितम् ॥ ३२।१६ ॥<br>
प्रतिष्ठायामुत्सवे च जपहोमार्चनादिषु ।<br>
देवकार्येषु सर्वेषु तथान्येषु च कर्मसु ॥ ३२।१७ ॥<br>
कूर्मपीठं तु गृह्णीयादन्यथा निष्फलं भवेत् ।<br>
असीनः कूर्मपीठे तु सभ्याग्नौ जुहुयात्तथा ॥ ३२।१८ ॥<br>
वैष्णवं विष्णुसूक्तं च नरसूक्तं तथेव च ।<br>
जुहुयात्सर्वदैवत्यं पारमात्मिकमेव च ॥ ३२।१९ ॥<br>
महाव्याहृतिभिर्हुत्वा अन्तहोमं समाचरेत् ।<br>
प्रणिध्यां शङ्खपात्रे वा अग्निमारोपयेत्सुधीः? ॥ ३२।२० ॥<br>
तैलस्यालेपनात्पूर्वं ध्रुवादग्निं समाहरेत् ।<br>
स्रग्वस्त्रकुण्डलाद्यैश्च आचार्यं पूजयेत्ततः ॥ ३२।२१ ॥<br>
परिचारकमाहूय यथार्हं पूज्य तं ततः ।<br>
उष्णीषं धारयित्वातं परिचारकमूर्धनि ॥ ३२।२२ ॥<br>
सुगन्धितैलभाण्डं तु यत्नेनापि विनिक्षिपेत् ।<br>
शनैश्सनैश्च गत्वा तु सर्ववाद्यसमन्वितम् ॥ ३२।२३ ॥<br>
सर्वालङ्कारसंयुक्तं ब्रह्मघोषसमन्वितम् ।<br>
वीथिं प्रदक्षिणीकृत्य देवस्याग्रेतु निक्षिपेत् ॥ ३२।२४ ॥<br>
अर्घ्यान्तमभिपूज्यैव देवेशं सम्प्रणम्य च ।<br>
वैष्णवं विष्णुसूक्तं च नरसूक्तं जपेत्क्रमात् ॥ ३२।२५ ॥<br>
तैलेनालेपयेद्देवमाचार्य स्त्वरितस्तथा ।<br>
देवीभ्यां च ततः पश्चात्तत्तन्मन्त्रेण लेपयेत् ॥ ३२।२६ ॥<br>
सर्वेषां परिवाराणां तत्तन्मन्त्रैश्च कारयेत् ।<br>
आचार्यस्त्वरितोगत्वा चौत्सवस्य समीपतः ॥ ३२।२७ ॥<br>
&ldquo;परिलिखितऽमिति मन्त्रेण कवचं परिशोधयेत् ।<br>
जीर्णे भिन्ने च कवचे शिल्पिनैन सुसन्नयेत् ॥ ३२।२८ ॥<br>
प्रक्षाल्य पञ्चगव्येन जलेन परिशोधयेत् ।<br>
कृत्वापि वास्तुशुद्धिं च यथोक्तां निष्कृतिं चरेत् ॥ ३२।२९ ॥<br>
विष्णोर्नुकादिमन्त्रैश्च सन्दध्यात्कवचं तथा ।<br>
दृढीकृत्य तु पूर्वोक्तं यत्नेन परिकल्पयेत् ॥ ३२।३० ॥<br>
सहस्रकलशैर्देवं स्नापयित्वा यथाविधे ।<br>
नित्यपूजाविधानेन देवमाराध्य पूर्ववत् ॥ ३२।३१ ॥<br>
महाहविःप्रभूतं वा पायसं च निवेदयेत् ।<br>
&ldquo;क्षमस्वेऽऽति वदन् भूयः प्रणमेत्पुरुषोत्तमम् ॥ ३२।३२ ॥<br>
ब्रह्मघोषं ततः कुर्याद्दद्यादाचार्यदक्षिणाम् ।<br>
दिने पक्षे च मासे च तथा सन्नत्सरे चरेत् ॥ ३२।३३ ॥<br>
यद्यद्रूपं तथाध्यायेत्तत्तद्बिम्बेषु योजयेत् ।<br>
तस्मात्सर्वप्रयत्नेन बिम्बरक्षां समाचरेत् ॥ ३२।३४ ॥<br>
पवित्रारोपणम्<br>
अथ वक्ष्ये विशेषण पवित्रारोपणं हरेः ॥ ३२।३५ ॥<br>
सर्वदोषोपशमनं सर्वयज्ञफलप्रदम् ।<br>
सर्वकामप्रदं चैव सर्वतुष्टिकरं परम् ॥ ३२।३६ ॥<br>
सर्वलोकस्य वृद्ध्यर्थं सर्वलोकस्य शान्तिदम् ।<br>
यद्यन्मन्त्रक्रियाहीनं द्रव्यहीनं च यत्कृतम् ॥ ३२।३७ ॥<br>
तद्दोषशमनायैव पवित्रारोपणं चरेत् ।<br>
पवित्रारोपणे हीने या पूजा निष्फला भवेत् ॥ ३२।३८ ॥<br>
सङ्क्षोभो जायते तत्र तस्माद्यत्नेन कारयेत् ।<br>
आषाढे श्रावणे मासि प्रोष्ठपद्यां विशेषतः ॥ ३२।३९ ॥<br>
द्वादश्यां शुक्लपक्षे तु विष्णुपञ्चदिने ऽथ वा ।<br>
संसर्पमधिमासं च तिथिवारं च शून्यकम् ॥ ३२।४० ॥<br>
दशम्येकादशीमिश्रं तद्दिनं च विवर्जयेत् ।<br>
हरितिथ्यां च निर्दुष्टे पवित्रारोपणं शुभम् ॥ ३२।४१ ॥<br>
नवाहं वाथ सप्ताहं पञ्चाहमथ वा त्षहम् ।<br>
उक्तलक्षणसम्पन्नमाचार्यं वरयेत्क्रमात् ॥ ३२।४२ ॥<br>
ऋत्विजो वरयेत्तद्वच्छिष्यांश् च वरयेत्ततः ।<br>
तद्दिनात्पूर्वरात्रौ तु देवेशं प्रार्थयेद्गुरुः ॥ ३२।४३ ॥<br>
&ldquo;भगवतो बलेऽऽनेति प्रोच्य नम्राङ्गस्सुसमाहितः ।<br>
पाद्याद्यैश्च विशेषेण देवमभ्यर्च्य सत्वरः ॥ ३२।४४ ॥<br>
प्रार्थनासूक्तमुच्चार्य वेदाध्ययनमारभेत् ।<br>
परितो यागशालायाश्शिष्यैः परिवृतोगुरुः ॥ ३२।४५ ॥<br>
चतुर्षु द्वारदेशेषु क्रमात्प्रागादिषु स्वयम् ।<br>
चतुर्वेदान्दिमन्त्रांश्च शक्त्याध्ययनमाचरेत् ॥ ३२।४६ ॥<br>
पुण्याहं च ततः कृत्वा मृत्सङ्ग्रहणमाचरेत् ।<br>
अङ्कुरानल्पयित्वैव मुद्गान्नं च निवेदयेत् ॥ ३२।४७ ॥<br>
औपासनाग्निकुण्डे तु आघारं विधिवद्यजेत् ।<br>
वास्तुहोमं च हुत्वा तु गव्यं कृत्वा विधानतः ॥ ३२।४८ ॥<br>
पर्यग्नि पञ्चगव्याभ्यां योगशालां विशोधयेत् ।<br>
&ldquo;तमेकनेमिऽऽ मित्युक्त्वा &ldquo;आमावाजस्यऽऽ इत्यपि ॥ ३२।४९ ॥<br>
&ldquo;तन्तुन्तव्वऽऽन्निति प्रोच्य &ldquo;यन्मेगर्भऽऽ इतीरयन् ।<br>
षड्भिश्च वैष्णवैर्मन्त्रैर्विष्णुगायत्रिया तथा ॥ ३२।५० ॥<br>
पवित्राणि सुसम्प्रोक्ष्य विधिना पञ्चगव्यकैः ।<br>
&ldquo;प्रतद्विष्णुस्तवतऽऽ इति &ldquo;इदं विष्णुऽऽ रितीरयन् ॥ ३२।५१ ॥<br>
विष्णुगायत्रिया पश्चात् पवित्रं सम्प्रणम्य च ॥ ३२।५२ ॥<br>
उत्तमं स्वर्णसूत्रं च मध्यमं रौप्यसूत्रकम् ।<br>
कार्पासमधमं गृह्य सर्वदोषविवर्जितम् ॥ ३२।५३ ॥<br>
सुमङ्गलीभिर्युग्माभिर्ब्राह्मणीभिर्विशेषतः ।<br>
अलाभे कन्यकाभिर्वा निर्मितं सूत्रमुत्तमम् ॥ ३२।५४ ॥<br>
गृह्णीयाद्बिम्बमानेन चाष्टोत्तरसहस्रकम् ।<br>
ग्रन्थयोङ्गुष्ठमात्रास्स्युस्ताभिर्मालां च कारयेत् ॥ ३२।५५ ॥<br>
वनमाला समाख्याता विष्णोःप्रियतमा भवेत् ।<br>
विष्णुसूक्तं च जप्त्वातु &ldquo;अणोरणीयाऽऽनिति ब्रुर्न ॥ ३२।५६ ॥<br>
प्रोक्ष्य हारिद्रतोयेन &ldquo;इमे धूऽऽ पेति धूपयेत् ।<br>
चतुर्वेदादिमन्त्रैश्च तोरणाद्यैरलङ्कृतम् ॥ ३२।५७ ॥<br>
नभ्याग्निकुण्डं कृत्वैव आघारं विधिवद्यजेत् ॥ ३२।५८ ॥<br>
बिम्बाध्यर्धप्रमाणेन शय्यावेदिं प्रकल्पयेत् ।<br>
तिलतण्डुलधान्यैश्च धान्यपीठं प्रकल्प्य च ॥ ३२।५९ ॥<br>
दर्भांस्तत्र समास्तीर्य चाण्डजादीनि चास्तरेत् ।<br>
&ldquo;प्रतद्विष्णुऽऽरिति प्रोच्य पवित्रं सन्निधाय च ॥ ३२।६० ॥<br>
पञ्चमूर्तभिरावाह्य समभ्यर्च्य प्रणम्य च ।<br>
जप्त्वा प्रतिसरं मन्त्रं धूपदीपादि दर्शयेत्? ॥ ३२।६१ ॥<br>
&ldquo;अतो देवाऽऽ दिना पश्चाद्देवेशं प्रार्थयेद्गुरुः ।<br>
पाद्यादिभिस्समभ्यर्च्य धूपदीपादिदर्शयेत् ॥ ३२।६२ ॥<br>
बद्ध्वा प्रतिसरं देवं श्रीभूम्यौ च तथैव च ।<br>
आचार्यस्यर्त्विजां चैव बद्ध्वाप्रतिसरं तथा ॥ ३२।६३ ॥<br>
&ldquo;यद्वैष्णवं समुच्चार्य पवित्रं शयनं चरेत् ।<br>
सूक्ष्मवस्त्रेण चाच्छाद्य चार्पयेत्पुष्बमक्षतम् ॥ ३२।६४ ॥<br>
विष्णुसूक्तं च गोदानसूक्तं चैवात्मसूक्तकम् ।<br>
एकाक्षरादिसूक्तं च वैष्णवं सूक्तमेव च ॥ ३२।६५ ॥<br>
नृसूक्तं रुद्र सूक्तं च दुर्गासूक्तं तथैव च ।<br>
सारस्वतं तथा सूक्तं रात्रिसूक्तमतः परम् ॥ ३२।६६ ॥<br>
&ldquo;ऋतं च सत्यंऽऽ जप्त्वैव &ldquo;सहस्रशीर्षऽऽमेव च ।<br>
श्रीभूसूक्तञ्च जप्त्वैव कारयेद्देशिकोत्तमः ॥ ३२।६७ ॥<br>
दशानां चैव पञ्चानां सूक्तानां जप उत्तमम् ।<br>
मध्यमं दशसूक्तानां पञ्चानामधमं भवेत् ॥ ३२।६८ ॥<br>
प्रागादिदिक्षु च तथा विदिक्षु च चतुर्ष्वपि ।<br>
क्रमाच्छान्तं खगाधीशं चक्रं शङ्खं तथैव च ॥ ३२।६९ ॥<br>
विमानपालांश्चावाह्य समभ्यर्च्य विशेषतः ।<br>
मुद्गान्नं विनिवेद्यैव प्रणामं मुहुराचरेत् ॥ ३२।७० ॥<br>
सर्वरक्षाकरं चक्रं पवित्रोपरि चार्चयेत् ।<br>
निवेदयेत्तदान्नेन शान्तादीनां बलिं ददेत् ॥ ३२।७१ ॥<br>
पादौ प्रक्षाल्य चाचम्य यथोक्तेन विधानतः ।<br>
हौत्रं प्रशंस्य विधिवदावाहन मथाचरेत् ॥ ३२।७२ ॥<br>
जुष्टाकारं च कृत्वा तु जुहुयाच्च यथाक्रमम् ।<br>
हावयेत्पञ्चभिस्सुक्तैस्तत्तद्दैवत्यमेव च ॥ ३२।७३ ॥<br>
वश्चादग्निं विसृज्यैव रात्रिशेषं नयेद्गुरुः ।<br>
ततः प्रभाते धर्मात्मा स्नात्वा स्नानविधानतः ॥ ३२।७४ ॥<br>
नित्यपूजा विधेरन्ते देवेशं प्रार्थयेद्गुरुः ।<br>
अष्टोत्तरशतैर्देवं स्नापयेत्कलशैस्ततः ॥ ३२।७५ ॥<br>
अलङ्कृत्यच देवेशं धूपदीपादिकं ददेत् ॥ ३२।७६ ॥<br>
औद्यन्तम्ऽऽ इतिमन्त्रेण पवित्रं मूर्ध्नि धारयन् ।<br>
सर्ववाद्यसमायुक्तं तो यधारापुरस्सरम् ॥ ३२।७७ ॥<br>
प्रदक्षिणं शनैर्गत्वादेवाग्रेसन्निधायच ।<br>
&ldquo;सुर्यऽऽ च मन्त्रेण शतञ्जप्त्वा तु पल्लवम् ॥ ३२।७८ ॥<br>
आचार्यस्सुप्रसन्नात्मा स्वात्मरक्षां विधायच ।<br>
विष्णुसूक्तं समुच्चार्य कनिष्ठादि च रोपयेत् ॥ ३२।७९ ॥<br>
पाद्याद्यैर्देवमभ्यर्च्य मुखवासान्तमादरात् ।<br>
कुम्भांस्तु सप्तदश च अलङ्कृत्य यथाविधि ॥ ३२।८० ॥<br>
वेद्यामारोपयेत्कुम्भान् स्वस्तिके सन्निधाय च ।<br>
शय्यावेदि च तत्प्राच्यां सभ्यकुण्डं प्रकल्प्यच ॥ ३२।८१ ॥<br>
अब्जाग्निकुण्डमाग्नेय्यामीशे चौपाससं तथा ।<br>
औपासनाग्निकुण्डे तु आघारं विधिवद्यजेत् ॥ ३२।२ ॥<br>
शय्यावेद्यास्तूत्तरे च त्रिहस्तायतविस्तृताम् ।<br>
चतुरश्रां समां कृत्वायन्त्रवेदिं सलक्षणम् ॥ ३२।३ ॥<br>
पञ्चवर्णैर्विशेषेण यन्त्रं विख्य मनोहरम् ।<br>
अथ यन्त्रं प्रवक्ष्यामि श्रुणुध्वं मुनिसत्तमाः ॥ ३२।४ ॥<br>
सर्वरक्षाकरसुदर्शन यन्त्रः:-<br>
आदौ षट्कोणं विलिख्य तन्मध्ये साध्यनाम विलिख्य<br>
ॐ क्ष्राम्, ह्रीम्, श्रीम्, विलिख्य, तत्पार्श्वयोः,<br>
इर्म्, इम्,<br>
इति<br>
दृष्टिबीजम्, उम्, ऊम्,<br>
इति श्रोत्रबीजं च विलिख्य,<br>
षट्कोणेषु, सहस्रारहुम् फट्<br>
इति सुदर्शनषडक्षरीं विलिख्य, कोणसन्धौ<br>
ॐ हम् लम् रम् यम्? लिखित्वा,<br>
तद्बहिर्वृत्तमष्टदलं विलिख्य, दलेषु<br>
ॐ न म स्सु दर् श ना य इति विलिख्य,<br>
दलसन्धौ<br>
ॐ ज य ज य नृ सिं ह इति विलिख्य,<br>
तद्बहिर्वृत्तं षोदशदलं विलिख्य,<br>
दलमध्ये ॐ न मो भ ग व ते महा सु दर् श नाय स्वाहा इति विलिख्य,<br>
दलसन्धौ ॐ हुम् न मो भ ग व ते व ज्र व रा हा य स्वा हा इति विलिख्य,<br>
तदुपरि वृत्तद्वयं वृत्तद्वयमध्ये अकारादिक्षकारान्तं मातृकावर्णान् विलिख्य,<br>
तदुपरि भूपुरद्वयं चतुष्कोणं विलिख्य,<br>
चतुर्द्वारे ॐ आम् ह्रीम् क्रोम् इति विलिख्य,<br>
तत्तद्दिग्देवताबीजानि लिखित्वा,<br>
लम् रम् हम् षम् वम् यम् सम् शम् इति बीजं लिखित्वा,<br>
आग्नेया दीशानान्तं प्राणप्रतिष्ठामन्त्रम्,<br>
मन्त्रराजगायत्रीम्,<br>
यन्त्रराजगायत्रीम्,<br>
चविलिख्य,<br>
तन्मन्त्रेणावाह्यभ्यर्च्य सुदर्शनमूल मन्त्रं दशसहस्रं जपित्वा,<br>
तद्ग्रायत्षा तद्दशांशं जपित्वा मन्त्रराजं च दशांशं जपित्वा तद्दशांशं तर्पणं तद्दशांशं होमं तद्दशांशं ब्राह्मणभोजनं कारयेत्। यन्त्रदशाङ्गम्:- बीजं प्राणं च शक्तिश्च दृष्टिर्वश्यादिकं तथा मन्त्रयन्त्रस्य गायत्री बीजस्थापनमेव च भूतदिक्पालबीजं च यन्त्रस्याङ्गानि वै दश।<br>
यन्त्रगायत्री:-<br>
यन्त्रराजाय विद्महे महायन्त्राय धीमहि<br>
तन्नो यन्त्रः प्रचोदयात्।<br>
सुदर्शनगायत्री:-<br>
उग्रं वीरं महाविष्णुं ज्वलन्तं सर्वतोमुखम्<br>
नृसिंहं भीषणं भद्रं मत्युमृत्युं नमाम्यहम्<br>
तत्र सर्वत्रानुक्रमणिकासु यन्त्रस्यास्य पाठोदृश्यते।<br>
मूलग्रन्थेत्वस्य मातृकाकोशेन दृश्यते।<br>
तथापि बहूनां मातृकाकोशानामनुपलं<br>
भादस्यस्थितिरत्र ऽशङ्कितापि निवेश्यते।<br>
परस्तीर्य विधानेन पावकं विधिवद्यजेत् ॥ ३२।८२ ॥<br>
लाजापूपै राज्य मिश्रैर्मूलमन्त्रं समुच्चरन् ।<br>
अष्टात्तरशतेनैव होमयेद्देशिकोत्तमः ॥ ३२।८३ ॥<br>
पुरुषसूक्तं च जुहुयात्ततो द्वात्रिंशसङ्ख्यया ।<br>
पश्चादग्निं परिस्तीर्य &ldquo;क्षयऽऽस्वेति प्रणम्य च ॥ ३२।८४ ॥<br>
एवं प्रतिदिनं कुर्यादन्ते देवं तु रोपयेत् ।<br>
सायं सन्ध्यामुपासित्वा यागशालां प्रविश्य च ॥ ३२।८५ ॥<br>
सभ्याग्निं पैण्डरीकाग्निं चासाद्याघारमाचरेत् ।<br>
अब्जाग्नौ शान्तिहोमं च हुत्वैव गुरुरत्वरः ॥ ३२।८६ ॥<br>
कुम्भं विना महाशान्तिहोमं के चिद्वदन्तिहि ।<br>
वेद्यां तु पुरतस्तिष्ठन् प्राणायामादिकं चरेत् ॥ ३२।८७ ॥<br>
नवमूर्तिभिरावाह्य दिक्पालानावहेत्क्रमात् ।<br>
अष्टोपचारैरभ्यर्छ्य मुद्गान्नं विनिवेदयेत् ॥ ३२।८८ ॥<br>
पानीयाचमनं दत्वा मुखवासं ददेत्ततः ।<br>
&ldquo;आपो वाऽऽ इति मन्त्रेण पवित्रं धारयेद्घटम् ॥ ३२।८९ ॥<br>
&ldquo;अग्नावग्निऽऽरिति प्रोच्य पवित्रं चाग्निकुण्डके ।<br>
कुण्डस्यैव तु मानेन समलङ्कृत्य पावकम् ॥ ३२।९० ॥<br>
&ldquo;पवित्रन्तुऽऽ इति प्रोच्य पवित्रं धारयेद्गुरुः ।<br>
समिन्थ्यैव तु सभ्याग्निं परिषिच्य विधानतः ॥ ३२।९१ ॥<br>
हौत्रं प्रशंस्य विधिवत्समिद्भिर्हावयेद्गुरुः ।<br>
तदालयगतान् श्चैव देवानावाहयेत्क्रमात् ॥ ३२।९२ ॥<br>
जुष्टाकारं ततः पश्चात्स्वाहाकालं ततः परम् ।<br>
विष्णुसूक्तं सुहुत्वा तु पुरुषसूक्तमतः परम् ॥ ३२।९३ ॥<br>
चरुं लाजांस् तथापूपानाज्यमिश्रांश्च हावयेत् ।<br>
पश्चात्तु वैष्णवैर्मन्त्रैश्चतमष्टोत्तरं यजेर्त् ॥ ३२।९४ ॥<br>
इङ्कारादींस्ततः पश्चात्पारमात्मिकसंयुतम् ।<br>
अष्टाशीतिं ततो हुत्वा तत्तद्दैवत्यमेव च ॥ ३२।९५ ॥<br>
सर्वदैवत्यमन्त्रांश्च धातादीन् पञ्च वारुणम् ।<br>
मूलहोमं ततो हुत्वा तथान्ते परिषिच्य च ॥ ३२।९६ ॥<br>
यागशालाचतुर्द्वारे चतुर्वेदानथोच्चरेत् ।<br>
ऐशान्यां तु विशेषेण जपेदष्टाक्षरं मनुम् ॥ ३२।९७ ॥<br>
द्वादशाक्षरमन्त्रं च गायत्रीं वैष्णवं तथा ।<br>
नारायणाख्यगायत्रीं पारमात्मिकमित्यपि ॥ ३२।९८ ॥<br>
व्यापकत्रयसंयुक्तं विष्णुगायत्रिया युतम् ।<br>
ततश्च वैष्णवं जप्त्वा &ldquo;यो वा भूऽऽ तेति पञ्चकम् ॥ ३२।९९ ॥<br>
पुष्बाञ्जलिं जपित्वैव न्यसेद्देवस्य पादयोः ।<br>
नृत्तगीतादिवाद्यैश्च रात्रिशेषं नयेद्गुरुः ॥ ३२।१०० ॥<br>
ततः प्रभाते धर्मात्मा स्नात्वा सन्ध्यामुपास्य च ।<br>
यागशालां प्रविश्यैव देवेशं प्रार्थयेत्ततः ॥ ३२।१०१ ॥<br>
&ldquo;भूरग्नयऽऽ इति प्रोच्य वेदिं सम्प्रोक्ष्य चात्वरः ।<br>
कुम्भाराधनहोमादीन् सर्वं पूर्ववदाचरेत् ॥ ३२।१०२ ॥<br>
कुम्भमाराधयेत्पूर्वं बिम्बपूजा त्वनन्तरम् ।<br>
पश्चाद्धोमं प्रकुर्वीत बलिदानं ततः परम् ॥ ३२।१०३ ॥<br>
एवं कुर्याद्विधानेन दिनं प्रति गुरूत्तमः ।<br>
समाप्ते तु दिने सायं पूर्णाहुति मथाचरेत् ॥ ३२।१०४ ॥<br>
तदग्निं त्रियहादूर्ध्वं साधयेदग्निकुण्डके? ॥ ३२।१०५ ॥<br>
कुम्भमादाय शिरसा तोयधारापुरस्सरम् ।<br>
प्रदक्षिणं शनैर्गत्वा देवाग्रे सन्निधाय च ॥ ३२।१०६ ॥<br>
&ldquo;हिरण्य पवमानाऽऽ द्यैःकुम्भतोयेन प्रोक्षयेत् ।<br>
देवमभ्यर्च्य पाद्याद्यैः प्रभूतं च निवेदयेत् ॥ ३२।१०७ ॥<br>
पानीयाचमलं दत्वा मुखवासं ददेत्पुनः ।<br>
क्षमामन्त्रं समुच्चार्य &ldquo;क्षमऽऽ स्वेति नमेन्मुहुः ॥ ३२।१०८ ॥<br>
यजमानो ऽपि शुद्धात्मा भक्तिनम्रस्समाहितः ।<br>
आचार्यं पूजयेत्तत्र गन्धमार्यानुलेपनैः ॥ ३२।१०९ ॥<br>
पञ्चाङ्गभूषणैश्चैव दुकूलैश्च नवैस्तथा ।<br>
ततो गुरुः प्रसन्नात्मा प्रयुञ्ज्यादाशिषस्तदा ॥ ३२।११० ॥<br>
तदुक्तं भगवत्प्रोक्तं प्रतिगृह्णीयुरादरात् ।<br>
एवं कुर्वीत प्रत्यब्दं पवित्रारोपणं हरेः ॥ ३२।१११ ॥<br>
इहलोके सुखीभूत्वा स याति परमां गतिम् ।<br>
प्रियतां भगवान्विष्णुः प्रार्थनासूक्तमुच्यते ॥ ३२।११२ ॥<br>
&ldquo;कनिक्रदाऽऽपिमन्त्राश्च शाकुनं सूक्तमीरितम् ।<br>
&ldquo;स्वस्तिनो मिमीऽऽतेत्युक्त्वा स्वस्तिसूक्तमिति स्मृतम् ॥ ३२।११३ ॥<br>
&ldquo;शुद्धा इमे पशवऽऽ इति गोसूक्तं समुदाहृतम् ।<br>
&ldquo;ऋतं च सत्यंऽऽ चेत्यादि अघमर्षणमुच्यते ॥ ३२।११४ ॥<br>
&ldquo;अणोरणीयाऽऽ नित्युक्त्वासूक्तं प्रोक्षणमीरितम् ।<br>
&ldquo;अपो हिरण्यवर्णाश्च पवमानऽऽ इति त्रयः ॥ ३२।११५ ॥<br>
प्रोक्षणं सूक्तमिति तु केचिद्वैकल्पिकं जगुः ।<br>
&ldquo;या जाताऽऽ इति मन्त्राश्च ओषधीसूक्तमुच्यते ॥ ३२।११६ ॥<br>
&ldquo;कृणुष्व पाजऽऽ इत्यादि सूक्तं प्रतिसराह्वयम् ।<br>
(&ldquo;अतोदेवाऽऽदि षड्भिस्तु वैष्णवं सूक्तमुच्यतेः) ॥ ३२।११७ ॥<br>
&ldquo;अतोदेवादि षण्मन्त्राऽऽष्,ड्वैष्णवपदाह्वयाः ।<br>
&ldquo;विष्णोर्नुऽऽकादि षण्मन्त्रा विष्णुसूक्तमुदीरितम् ॥ ३२।११८ ॥<br>
&ldquo;सहस्रशीर्षा पुरुषऽऽ इति पौरुषसूक्तकम् ।<br>
&ldquo;हिरण्य वर्णाऽऽ इत्यादि श्रीसूक्तं सर्वकामदम् ॥ ३२।११९ ॥<br>
&ldquo;भूमिर्भूम्नेऽऽत्यादिमन्त्रा भूमिसूक्तमुदाहृतम् ।<br>
&ldquo;उप श्वासयऽऽ इत्यादि दुन्दुभीसूक्तमुच्यते ॥ ३२।१२० ॥<br>
&ldquo;सुपर्णो ऽसि गरुत्माऽऽनित्युक्तं सूक्तं च गारुडम् ।<br>
&ldquo;हिरण्यगर्भऽऽइत्यादि ब्रह्मसूक्तमुधृतम् ॥ ३२।१२१ ॥<br>
&ldquo;इन्द्रं वो विश्वतऽऽ इति इन्द्रसूक्तमिहोच्यते ।<br>
&ldquo;अग्ने नयेत्याऽऽदिषड्भिरग्निसूक्तं प्रचक्षते ॥ ३२।१२२ ॥<br>
&ldquo;आयातुदेवऽऽ इत्यादियमसूक्तम्प्रकीर्तितम् ।<br>
&ldquo;नमस्सुते निरृतेऽऽ सूक्तन्नैरृतमुच्यते ॥ ३२।१२३ ॥<br>
&ldquo;अस्तभ्नाद्यामृषभऽऽइति वारुणसूक्तकम् ।<br>
&ldquo;पीवोन्नांरयि वृधस्सुमेधाऽऽइति वायवम् ॥ ३२।१२४ ॥<br>
&ldquo;अद्भ्यस्तिरोधाऽऽइत्यादि कौवेरं सूक्तमुच्यते ।<br>
&ldquo;स्तुहि श्रुतं गर्तऽऽइति रुद्रसूक्तं प्रकीर्तितम् ॥ ३२।१२५ ॥<br>
&ldquo;ओमासश्चर्षणीऽऽत्यादि सूक्तं सारस्वतं भवेत् ।<br>
&ldquo;विश्वजितेधनऽऽइति विश्वजित्सूक्तमुच्यते ॥ ३२।१२६ ॥<br>
&ldquo;रात्री व्यख्यऽऽदित्यादि रात्रिसूक्तमुदाहृतम् ।<br>
&ldquo;जातवेदसऽऽइत्यादि षड्दुर्गासूक्तमुच्यते ॥ ३२।१२७ ॥<br>
&ldquo;आ गोदानाऽऽदिति प्रोच्यगोदानं सूक्तमुच्यते ।<br>
&ldquo;एकाक्षरम्ऽऽ इतिप्रोच्य सूक्तमेकाक्षरादिकम् ॥ ३२।१२८ ॥<br>
&ldquo;आत्मात्मा परमेत्यादि आत्मसूक्तं प्रकीर्तितम् ॥ ३२।१२९ ॥<br>
वैष्णवं विष्णुसूक्तं च पुरुष सूक्तमतः परम् ।<br>
श्रीभूसूक्तं च पञ्चैतं पञ्चसूक्तमिहोच्यते ॥ ३२।१३० ॥<br>
विष्णुसूक्तं नृसूक्तं च श्रीभूसूक्तमतः परम् ।<br>
एकाक्षरादि सूक्तं च पञ्चसूक्तं जगुःपरे ॥ ३२।१३१ ॥<br>
विष्णुसूक्तं नृसूक्तं च श्रीभूसूक्तं च वैष्णवम् ।<br>
एकाक्षरादिसूक्तं च विष्णुगायत्रिया सहा ॥ ३२।१३२ ॥<br>
आहत्य सप्तभिश्चैतैस्सप्तसूक्तं समीरितम् ।<br>
रुद्रसूक्तं ध्रुवसूक्तं दुर्गासूक्तं ततः परम् ॥ ३२।१३३ ॥<br>
रात्रिसूक्तं तथा सूक्तं सारस्वतमपि क्रमात् ।<br>
विश्वजित्सूक्तमथ च सहस्रशीर्षमित्यपि ॥ ३२।१३४ ॥<br>
अघमर्षणसूक्तं च गोदानं सूक्तमेव च ।<br>
आत्मसूक्तेन संयुक्तं दशमूक्तमुदाहृतम् ॥ ३२।१३५ ॥<br>
दशसूक्तं पञ्चसूक्तं कृत्वा संहृतमेव च एवं ।<br>
भवेत्पञ्च दशसूक्तमिति सञ्ज्ञा प्रभाषिता ॥ ३२।१३६ ॥<br>
अतःपरं प्रवक्ष्यामि श्रुणुध्वं मुनिसत्तमाः ।<br>
मण्डलाराधनं नित्यं पुण्याहं स्नपनं चरेत् ॥ ३२।१३७ ॥<br>
चत्पारिंशद्धिनादूर्ध्वं मण्डलं दिनपञ्चकम् ।<br>
पुण्याहं विधिवत्कृत्वा व्रीहिभिस्तण्डुलोपरि ॥ ३२।१३८ ॥<br>
नवं कलशमादाय पूर्वोक्तेन विधानतः ।<br>
समभ्यर्च्य जपं कुर्याद्ब्राह्मणैर्ब्रह्मवादिभिः ॥ ३२।१३९ ॥<br>
वैष्णवं विष्णुसूक्तं च पुरुषसूक्तमतः परम् ।<br>
श्रीभूसूक्तं तथा पञ्चशान्तिं चैव पृथक् पृथक् ॥ ३२।१४० ॥<br>
चतुरावर्त्य जप्त्वा तु स्नापयेद्ध्रुवमच्युतम् ।<br>
तथैव कौतुकादींश्च स्नापयेद्विधिना बुधः ॥ ३२।१४१ ॥<br>
दध्योदनं गुडान्नं च पायसं च विशेषतः ।<br>
निवेद्य देवदेवस्य मुखवासं प्रदापयेत् ॥ ३२।१४२ ॥<br>
आचार्यदक्षिणां दद्यादृत्विजां च तथैव च ।<br>
प्रतिष्ठादिनमारभ्य मण्डलान्तं दिनं प्रति ॥ ३२।१४३ ॥<br>
एवमेव क्रमेणैव कारयेत्तु विशेषतः ।<br>
मण्डलार्धं तु कुर्याच्छेन्मध्यमं तत्प्रचक्षते ॥ ३२।१४४ ॥<br>
मण्डलान्ते विशेषेण कारयेद्द्विजभोजनम् ।<br>
सभ्याग्निकुण्डं कृत्वैव पुण्याहमसि वाचयेत् ॥ ३२।१४५ ॥<br>
आघारं विधिवद्धुत्वा वैष्णवं सूक्तमेव च ।<br>
विष्णुसूक्तं ततो हुत्वा पुरुषसूक्त समन्वितम् ॥ ३२।१४६ ॥<br>
श्रीभूसूक्तं समुच्चार्य पञ्चशान्तिमतः परम् ।<br>
पारमात्मिकमीङ्काराद्यष्टाशीतिं क्रमाद्धुनेत् ॥ ३२।१४७ ॥<br>
अष्टाक्षरं समुच्चार्य तथैव द्वादशाक्षरम् ।<br>
पूर्णाहुतिं ततो हुत्वा अन्तहोमश्चहूयते ॥ ३२।१४८ ॥<br>
संस्नापयेच्छ कलशैरष्टाधिकशतैःक्रमात् ।<br>
वर्णयुक्तन्ध्रुवं बेरं प्राङ्गयेत्(?) स्नापयेन्नतु ॥ ३२।१४९ ॥<br>
द्वादशाराधनं कुर्यान्मध्ये मध्ये विधानतः ।<br>
ग्रामं प्रदक्षिणीकृत्य सर्ववाद्यसमन्वितम् ॥ ३२।१५० ॥<br>
पक्षिराजोपरि स्थाप्य रक्षादीपं च दर्शयेत् ।<br>
जीवस्थाने सुसंस्थाप्य प्रणामं कारयेत्ततः ॥ ३२।१५१ ॥<br>
एवं यःकुरुते भक्त्या मण्डलाराधनं हरेः ।<br>
सर्वान् कामानवाप्यैव स याति परमाङ्गतिम् ॥ ३२।१५२ ॥</p>
<p>इति श्रीवैखानसे भगवच्छास्त्रे भृगुप्रोक्तायां संहितायां प्रकीर्णाधिकारे। द्वात्रिंशो ऽध्यायः।</p>
<hr>
<p>अथत्रयस्त्रिंशो ऽध्यायः।<br>
अर्चावतारमहत्त्वम्।</p>
<p>अथ वक्ष्ये विशेषेण देवदेवस्य शार्ङ्गिणः ।<br>
पञ्चधावस्थितं रूपं परव्यूहादिभेदतः ॥ ३३।१ ॥<br>
अनुग्रहाय लोकानां भक्तानामनुकम्पया ।<br>
परव्यूहादिभेदेन देवदेवः प्रवर्तते ॥ ३३।२ ॥<br>
आद्येन पररूपेण व्यूहाख्येनेतरेण तु ।<br>
तथाविभवरूपेण नानाभावमुपेयुषा ॥ ३३।३ ॥<br>
अन्तर्यामिस्वरूपेण चतुर्थेन तथा पुनः ।<br>
अर्चावताररूपेण पञ्चधावस्थितो हरिः ॥ ३३।४ ॥<br>
अनौपम मनिर्देस्यं पुनस्स भजते परम् ।<br>
विश्वाप्यायनकं कान्त्या पूर्णेन्द्वयुतुल्यया ॥ ३३।५ ॥<br>
परन्धाम परञ्ज्योतिस्सर्वशक्तिमयो ऽमलः ।<br>
निर्द्वन्द्वो निर्विकल्पो ऽच्छोनित्यो ऽचिन्त्यस्सनातनः ॥ ३३।६ ॥<br>
अप्रमेयो निराद्यन्तो दृश्यो ऽदृश्यो ह्यतीन्द्रियः ।<br>
सुसूक्ष्मत्वादनिर्देश्यस्सर्वज्ञस्सदसद्विभुः ॥ ३३।७ ॥<br>
आनादिमत्परं ब्रह्म सर्वहेयविवर्जितम् ।<br>
व्यापि यत्सर्वभूतेषु स्थितं सदसतोः परम् ॥ ३३।८ ॥<br>
शङ्खचक्रगदापद्मदिव्यायुधपरिष्कृतः ।<br>
सहस्रादित्यसङ्काशे पकमे व्योम्नि संस्थितः ॥ ३३।९ ॥<br>
नित्यमुक्तैकसम्भाव्यश्चतुर्भुजधरोहरिः ।<br>
अन्यूनानतरिग्तैस्स्वैर्गुणैष्षड्भिरलङ्कृतः ॥ ३३।१० ॥<br>
समस्समविभक्ताङ्गस्सर्वावयवसुन्दरः ।<br>
दिव्यैराभरणैर्युक्तस्सुधाकल्लोलसङ्कुलैः ॥ ३३।११ ॥<br>
श्रिया नित्यानपायिन्या सेव्यमानो जगत्पतिः ॥ ३३।१२ ॥<br>
पञ्चधातु पुनर्व्यूहः प्रोच्यते श्रुतिसम्मतः ।<br>
देवो विष्ण्वादिभेदेव पञ्चधा व्यवतिष्ठते ॥ ३३।१३ ॥<br>
स वा एष पुरुषः पञ्चधा पञ्चात्मेति च श्रुतिः ।<br>
तथा पोपूयमानः पञ्चभिस्स्वगुणैरिति ॥ ३३।१४ ॥<br>
आदिमूर्तिस्तु पञ्चानां विष्णुर्भेदाश्च तस्यतु ।<br>
चतस्रः पुरुषाद्यास्स्युर्मूर्तयो भिन्नलक्षणाः ॥ ३३।१५ ॥<br>
तद्विष्णोश्श्रमापनुदाय चतुर्गुणाऽऽयेति चश्रुतिः ।<br>
तस्माद्ब्रह्म चतुष्पादित्युच्यते वेदवेदिभिः ॥ ३३।१६ ॥<br>
पादादर्धात्त्रिपादाच्च केवलाच्छक्तिभेदतः ।<br>
क्रमेण धर्मज्ञानैश्वर्यवैराग्याख्यैर्गुणैर्युताः ॥ ३३।१७ ॥<br>
भवन्तिमूर्तयस्तस्माच्चतस्रो विषयैर्निजैः ।<br>
चातुरात्म्यादादिमूर्तेश्चतस्रस्तत्रमूर्तयः ॥ ३३।१८ ॥<br>
विष्णुश्चैव महाविष्णुस्सदाविष्णुरिति क्रमात् ।<br>
व्यापी नारायण इति तन्नामानि ततःक्रमात् ॥ ३३।१९ ॥<br>
विष्णोरंशस्तु पुरुषो महाविष्णोस्तु सत्यकः ।<br>
सदाविष्णोरच्युतस्स्याद्य्यापिनो ऽंशो ऽनिरुद्धकः ॥ ३३।२० ॥<br>
धर्मादिभिर्ब्रह्मगुणैश्चतुर्धाभेद ईरितः ।<br>
तृतीयं विभवाख्यन्तं विश्वमन्तरमध्यमम्? ॥ ३३।२१ ॥<br>
नानाकारक्रियाकर्तृ रूपं वक्ष्ये महात्मनः ।<br>
विभवा मत्स्यकूर्माद्या हयग्रीवादयो मताः ॥ ३३।२२ ॥<br>
अन्तर्यामिस्वरूपं तु तुरीयमिदमुच्यते ।<br>
नीवारशूकवत्तन्वी पीताभा स्यात्तनूपमा ॥ ३३।२३ ॥<br>
तस्याश्शिखाया मध्ये परमात्मा व्यवस्थितः ।<br>
इत्युक्तश्श्रुत्यभिहितो हृदयाम्बुजमध्यमे ॥ ३३।२४ ॥<br>
ज्वलन्महाग्नौ विश्वार्चिर्ज्वालान्ते विश्वतो मुखे ।<br>
आपादतलचूडाग्रं सन्तापयति सन्ततम् ॥ ३३।२५ ॥<br>
शिखा तत्र च पीताभा तन्वी नीवारशूकवत् ।<br>
मध्ये शिखायास्तस्याश्च ज्योतिः प्रज्वलितं महत् ॥ ३३।२६ ॥<br>
स्वसङ्कल्पविशेषेण तप्तजाम्बूनदप्रभः ।<br>
पीताम्बरधरस्सौम्यस्सुप्रसन्नश्शुचिस्मितः ॥ ३३।२७ ॥<br>
पद्माक्षो रक्तनेत्रास्यपाणिपादश्चतुर्भुजः ।<br>
चक्रशङ्खाभयधरः कटिन्यस्तान्यहस्तकः ॥ ३३।२८ ॥<br>
श्रीवत्साङ्को महाबाहुस्सर्वाभरणभूषितः ।<br>
हृदि तिष्ठति सर्वात्मा श्रीभूमिभ्यां च पार्षदैः ॥ ३३।२९ ॥<br>
भ्रामयन् सर्वभूतानि यन्त्रारूढानि मायया ।<br>
अन्तर्यामीति विज्ञेयस्सर्वकारणकारणः ॥ ३३।३० ॥<br>
अन्यदर्चास्वरूपं तु सर्वोत्तरफलप्रदम् ।<br>
नित्यमुक्तोपभोग्यत्वात्परव्यूहात्मनोहरेः ॥ ३३।३१ ॥<br>
तत्कालसन्निकृष्टैकलक्ष्यत्वाद्विभवात्मनः ।<br>
विशुद्धैर्योगसंसिद्धैश्चिन्त्यत्वादन्तरात्मनः ॥ ३३।३२ ॥<br>
अर्चात्मन्येव सर्वेषामधिकारो निरङ्कुशः ।<br>
विशेषभक्तिहेतुत्वात्प्रतिमाराधनं परम् ॥ ३३।३३ ॥<br>
अर्चावतारस्सर्वेषां बान्धवो भक्तवत्सलः ।<br>
अर्चावतारविषये मयाप्युद्देशतस्तथा ॥ ३३।३४ ॥<br>
उक्ता गुणा न शक्यन्ते वक्तुं वर्षशतैरपि ।<br>
विचित्रा देहसम्पत्तिरीश्वराय निवेदितुम् ॥ ३३।३५ ॥<br>
कल्पिता ब्रह्मणा पूर्वं हस्तपादादिसंयुता ।<br>
मुधैव जिह्वा कृष्णेति केशवेति न वक्ष्यति ॥ ३३।३६ ॥<br>
मुधा चित्तं नतद्गामि यदन्यत्किमितो ऽधिकम् ।<br>
सा जिह्वा या हरिं स्तौति तच्चित्तं केशवार्पितम् ॥ ३३।३७ ॥<br>
तत्कर्मचार्चनं तस्य तदन्यत्तु निरर्थकम् ।<br>
सत्तामात्रं परं ब्रह्म विष्ण्वाख्यमविशेषणम् ॥ ३३।३८ ॥<br>
दुर्विचिन्त्यं यतःपूर्वं तत्प्राप्त्यर्थमिहोच्यते ।<br>
वातोर्मिचञ्चलं चित्तमनालम्बनमस्थिरम् ॥ ३३।३९ ॥<br>
सूक्ष्मत्वाद्ब्रह्मणो ऽजस्य निग्राह्यं ग्राह्मधर्मणः ।<br>
सम्यगभ्यस्यतो ऽजस्रमुपबृंहितशक्तिमत् ॥ ३३।४० ॥<br>
जन्मान्तरशतस्यापि ब्रह्मग्राह्येव जायते ।<br>
यद्यस्तरायदोषेण नापकर्षो विचिन्त्यते ॥ ३३।४१ ॥<br>
योगिनो योगरूढस्य तालाग्रात्पतनं यथा ।<br>
तदाप्नोति परं ब्रह्मक्लेशेन महतापि च ॥ ३३।४२ ॥<br>
जन्मान्तराभ्यासोद्धेन विज्ञानेन समाधिना ।<br>
विष्ण्वाख्यं ब्रह्मदुष्प्रापं विषयाक्रान्तचेतसा ॥ ३३।४३ ॥<br>
मनुष्येणाल्पसारेण तत्प्राप्तौ साधनं त्विदम् ।<br>
सुरूपां प्रतिमां विष्णोः प्रसन्नवदनेक्षणाम् ॥ ३३।४४ ॥<br>
कृत्वात्मनः प्रीतिकरीं सुवर्णरजतादिभिः ।<br>
तामर्चयेत्तां व्रणमेत्तां नमेत्तां विचिन्तयेत् ॥ ३३।४५ ॥<br>
विशत्यपास्तदोषस्तु तामेव ब्रह्मरूपिणीम् ॥ ३३।४६ ॥</p>
<p>इति श्रीवैखानसे भगवच्छास्त्रे भृगुप्रोक्तायां सहितायां प्रकीर्णाधिकारे त्रयस्त्रिंशो ऽध्यायः।</p>
<hr>
<p>अथ चतुस्त्रिंशो ऽध्यायः</p>
<p>स्वयंव्यक्तादि स्थानपञ्चकम्।</p>
<p>अत ऊर्ध्वं प्रवक्ष्यामि स्थलपञ्चककल्पनम् ।<br>
देवदेवो महाबाहुर्हरिर्नारायणस्स्वयम् ॥ ३४।१ ॥<br>
येन येन प्रकारेण आविरास्तेधरातले ।<br>
अर्चावताररूपेण भक्तसौलभ्यहेतवे ॥ ३४।२ ॥<br>
स्वयंव्यक्तं च दिव्यं च सैद्धं पौराणमेव च ।<br>
पौरुषं चेति कथितं स्थलानां पञ्चकं बुधैः ॥ ३४।३ ॥<br>
स्वयंव्यक्तं तु तत्प्रोक्तं यत्रासौ हरिव्ययः ।<br>
स्वेच्छया लोकरक्षाये भूम्यामाविर्भवेत्स्वयम् ॥ ३४।४ ॥<br>
न तत्र देवदेवस्य प्रतिष्ठा विधिसम्मता ।<br>
न चापि कर्षणं नापि बिम्बशुद्ध्यादिकाः क्रियाः ॥ ३४।५ ॥<br>
बिम्बेन सह देवेशस्सन्निधत्ते यतस्स्वयम् ।<br>
यानदिच्छा वसेद्भूमौ तावत्कालं समर्चितः ॥ ३४।६ ॥<br>
स्वयंव्यक्तस्थले पूजा सर्वलोकशुभप्रदा ।<br>
स्वयंव्यक्तस्थलान्यत्र चत्वार्यासत भूतले ॥ ३४।७ ॥<br>
यत्र वैखानसं शास्त्रमाश्रित्य परमं शुभम् ।<br>
अर्चयामो जगद्योनिमहमन्ये च ते त्रयः ॥ ३४।८ ॥<br>
मरीचिर्मन्धरे विष्णुमर्चयामास केशवम् ।<br>
सर्वदेवोत्तमं देवं श्रीनिवासे ऽत्रिरर्चयत् ॥ ३४।९ ॥<br>
काश्यपो विष्ण्वधिष्ठाने शुभक्षेत्रे ऽप्यहं भृगुः ।<br>
यादृशीवर्तते पूजा या बिम्बानां च संस्थितिः ॥ ३४।१० ॥<br>
न किं चित्तामतिक्रम्य पूर्वोक्तां तु समाचरेत् ।<br>
स्वयमाविरभूद्देवो यत्र भक्तानुकम्पया ॥ ३४।११ ॥<br>
कर्तव्यमखिलं तत्र तन्निदेशेन कल्प्यते ।<br>
न वाप्युच्छास्त्रकरणं प्रवर्तयति माधवम् ॥ ३४।१२ ॥<br>
तस्मात्सर्वप्रयत्नेन पूर्वैराचरितं चरेत् ।<br>
अन्यथा चेत्तु कुर्वाणो देवायैवापराध्यति ॥ ३४।१३ ॥<br>
यन्मायामोहितं सर्वं यस्यान्तं के ऽपि नो विदुः ।<br>
तस्य देवस्य माहात्म्यं वक्तुं शक्नोति को भुवि ॥ ३४।१४ ॥<br>
यद्यदा चरितं तत्र तत्सर्वं शास्त्रमेव हि ।<br>
तत्रापि च विशेषो ऽस्ति प्रायश्चित्तादिदर्शने ॥ ३४।१५ ॥<br>
सर्वं प्रामादिकं कुर्यात्तत्र शास्त्रं प्रवर्तकम् ।<br>
श्रुतिस्मृती उभेतस्य परमाज्ञां वदन्ति ही ॥ ३४।१६ ॥<br>
स्वयंव्यक्तस्थले पूजा सर्वलोकशूभावहा ।<br>
स्वयं व्यक्तो जगन्नाथस्तादात्म्येन शिलादिषु ॥ ३४।१७ ॥<br>
स्वयं भक्तजनाभीष्टान् विचार्यैव प्रयच्छति ।<br>
न ह्यत्र साधनापेक्षा स्वयन्न्यक्तस्ततो वरः ॥ ३४।१८ ॥<br>
देवैः प्रतिष्ठितो यत्र हरिराविर्बभूव हि ।<br>
तद्दिद्यस्थलमुद्दिष्टं देवो दिव्य उदीर्यते ॥ ३४।१९ ॥<br>
स्मृता देवास्त्रयस्त्रिंशत्तावत्कोटीमिता अपि ।<br>
सर्वे ते फलकामास्स्युर्वे प्रपद्यन्ते यथा हरिम् ॥ ३४।२० ॥<br>
तांस्तथा भजते देवो यतो ऽसौ करुणानिधिः ।<br>
फलार्थिनो यदा देवाः प्रतिष्ठ्याप्य हरिं क्रमात् ॥ ३४।२१ ॥<br>
समभ्यर्च्य च सम्प्राप्य वाम्भितं तदनन्तरम् ।<br>
लोकानुग्रहहेतोर् वै तादृशं देवमन्दिरम् ॥ ३४।२२ ॥<br>
चिरस्थायि च सङ्कल्प्य यथार्हं समपूजयन् ।<br>
दिव्यस्थलस्थदेवो हि देवानां सन्निधापनात् ॥ ३४।२३ ॥<br>
अत्यन्तं पुष्टिवः प्रोक्तस्सर्वशान्तिकरस्सृतः ।<br>
दिव्यस्थलस्थपूजा तु शतयोजनविस्तृतम् ॥ ३४।२४ ॥<br>
पुनाति परितो देशं नात्र सन्देह इष्यते ।<br>
दिव्यस्थलानि कथितान्यसङ्ख्येयानि भूतले ॥ ३४।२५ ॥<br>
न हि देवास्स्वयं भूमाववतीर्य कलौ क्वचित् ।<br>
प्रतिष्ठां देवदेवस्य कुर्वन्ति कुहिचिद्ध्रुवम् ॥ ३४।२६ ॥<br>
दिव्यस्थलानि भूभागे कलौ तु विरलानि वै ।<br>
भविष्यन्ति बहून्यत्र लुप्तबूजानि सत्तमाः ॥ ३४।२७ ॥<br>
दिव्यस्थलकृता पूजा शास्त्रसिद्धा न संशयः ।<br>
नोच्छास्त्रं तु प्रतिष्ठादि कुर्वन्तिदिवि देवताः ॥ ३४।२८ ॥<br>
देवाश्च देवलोके ऽपि कृत्वा वैष्णवमन्दिरम् ।<br>
आराध्य च जगन्नाथं प्राप्नुवन्ति फलं बहु ॥ ३४।२९ ॥<br>
या तु भूमितले पूजा तादृशी दिविजा न वै ।<br>
कर्मभूमिस्तु सम्प्रोक्ता भूमिर्द्यैर्न हि तत्समा ॥ ३४।३० ॥<br>
सञ्चिन्त्य पुण्यं पापं वा भूमौ लोकान्तरेनराः ।<br>
गमिष्यन्तिततो ज्यायान् भूभागस्सर्वकर्मसु ॥ ३४।३१ ॥<br>
ततो देवाः प्रतिष्ठाप्य चार्चयित्वा रमापतिम् ।<br>
अर्चावताररूपेण स्वयं तीर्णाः पुनः पुनः ॥ ३४।३२ ॥<br>
भूमिस्थानखिलान् जन्तून् तार्ययिष्यन्त्यनुग्रहात् ।<br>
अतो विप्रास्सदा यज्ञैर्दानैश्च तपसा मुहुः ॥ ३४।३३ ॥<br>
तोषयिष्यन्ति देवान्वै तेषामानृण्यहेतवे ।<br>
देवा निसर्गरिपवो मनुष्येषु भवन्त्यपि ॥ ३४।३४ ॥<br>
आराधनेन देवस्य चोपकुर्वन्ति मानवान् ।<br>
इदमेव हरेः पूजाबलं सम्पादितं फलम् ॥ ३४।३५ ॥<br>
सर्वे ऽपि सात्त्विका यान्ति तुष्यन्ति स्वार्जितैः फलैः ।<br>
न द्विष्यन्ति रिपून्वापि तत्रो दाहरणं सुराः ॥ ३४।३६ ॥<br>
यथा च्यवनधर्मा स्यात्स्वर्गस्स्वर्गाश्रितो ऽथ वा ।<br>
तथादिन्यस्थलानिह न स्युश्शाश्वतिकानि तु ॥ ३४।३७ ॥<br>
दिव्यस्थलेषु सर्वत्र दिव्येनैवागमेन तु ।<br>
वैखानसेन पूजासीत्साहि श्रौती च सम्मता ॥ ३४।३८ ॥<br>
प्रायश्चित्तोचितान्यत्र निमित्तानि यदातदा ।<br>
शास्त्रोक्तं कारयेदेव नान्यथा कारयेद्विधिः ॥ ३४।३९ ॥<br>
ये तु पूर्वार्जितैरेव तपोभिः परमात्मनि ।<br>
रक्तात्मानस्तपस्सिद्धास्सङ्कल्प्य स्वतपःफलम् ॥ ३४।४० ॥<br>
देवदेवं जगन्नाथं नारायणमनायम् ।<br>
प्रतिष्ठाप्य क्वचिद्बिम्बे समभ्यर्च्य विशेषतः ॥ ३४।४१ ॥<br>
उज्जीवनाय लाकानां प्रदास्यन्तीह पूजनम् ।<br>
स देशस्सैद्ध इत्युक्तस्सैद्धा तत्रार्चनोच्यते ॥ ३४।४२ ॥<br>
न हि सिद्धास्तपस्सिद्धिं कुर्वन्ति विभलां क्वचित् ।<br>
यस्यानुग्रहमिच्छन्तस्तपस्यन्तीह साधवः ॥ ३४।४३ ॥<br>
यं प्रसादयितुं विप्रा यज्ञदानादि कुर्वते ।<br>
तस्यैवाराधनं हित्वा किं सिद्धास्सम्प्रकुर्वते ॥ ३४।४४ ॥<br>
ते सिद्धास्ते महात्मानस्ते सन्त न्ते तपस्विनः ।<br>
ये स्वकर्मफलं देवं विदित्वा श्रीपतिं हरिम् ॥ ३४।४५ ॥<br>
प्रतिष्ठाप्य तु तद्रूपमर्चयन्ति निरन्तरम् ।<br>
न ह्यन्यः प्रापणे हेतुरर्चनान्मुक्तिहेतवे ॥ ३४।४६ ॥<br>
सैद्धस्थले तु या पूजा सर्वशान्तिकरी स्मृता ।<br>
पञ्चाशद्योजनं तस्य परितः पावयेन्महीम् ॥ ३४।४७ ॥<br>
सिद्धप्रतिष्ठिता देशा बहवो विदिताः पुरा ।<br>
उत्पद्यन्ते भविष्यन्ति सन्तिसिद्धा धरातले ॥ ३४।४८ ॥<br>
सैद्धस्थलानि भूयांसि भविष्यन्ति च सन्ति च ।<br>
सिद्धा वैखानसं शास्त्रमाश्रित्यैव स्वनिर्मितम् ॥ ३४।४९ ॥<br>
देवं सम्पूजयन्तीह तत्प्रायः प्रचलत्यपि ।<br>
न हि सिद्धाः प्रकुर्वन्तिकिञ्चिदुच्छास्त्रमापदि ॥ ३४।५० ॥<br>
तस्मात्सर्वप्रयत्नेन सर्वं सिद्धाश्रितस्थले ।<br>
कुर्याद्वैखानसं शास्त्रमाश्रित्य सकलाः क्रियाः ॥ ३४।५१ ॥<br>
सिद्धा जानन्ति शास्त्रार्थान् सिद्धा जानन्ति चागमान् ।<br>
सिद्धास्समर्चयन्त्येव वैखानसविधानतः ॥ ३४।५२ ॥<br>
यदि सिद्धाश्रितो देशःपूज्यते ऽन्यैः प्रमादतः ।<br>
राजा तं तु विचार्यैव पुनर्वैखानसैःक्रमात् ॥ ३४।५३ ॥<br>
सत्वरं याजयेत्कृत्वा प्रायश्चित्तं यथाविधि ।<br>
सैद्धमेके स्थलं प्राहुरार्षमेतच्च सम्मतम् ॥ ३४।५४ ॥<br>
अथ पौराणिको देशः कथ्यते यत्र यत्र वै ।<br>
गाधा पौराणिकी भूयात्तत्पुराणस्थलं मतम् ॥ ३४।५५ ॥<br>
अज्ञातकर्तृकाण्यत्र स्मर्यन्ते प्रायशो बहु ।<br>
स्थलानीमानितत्तानि?पुराणानि प्रचक्षते ॥ ३४।५६ ॥<br>
पुराणानि त्वनन्तानि स्थलानि पृथिवीतले ।<br>
भवन्त्यथ कलौ प्राप्ते लुप्यन्ते तान्यनेकशः ॥ ३४।५७ ॥<br>
दशयोजनपर्यन्तां भूमिं तु परितस्सकृत् ।<br>
पुनाति देशः पौराणस्तत्र किं चिन्न हीयते ॥ ३४।५८ ॥<br>
स्वयंव्यक्तादयस्सर्वे पौराणाः कीर्तिता अपि ।<br>
स्वयंव्यक्तादिभेदेन व्यवहारस्य दर्शनात् ॥ ३४।५९ ॥<br>
पुराणत्वं च तेषां स्यादन्यत् पौराणमुच्यते ।<br>
पुराणस्थलदेवस्य प्रतिष्ठा विधिसम्मता ॥ ३४।६० ॥<br>
प्रतिष्ठिते त्वविधिना स्थरे नैव रमेद्धरिः ।<br>
न हि वृद्धास्समर्चन्ति बिम्बमुच्छास्त्रनिर्मितम् ॥ ३४।६१ ॥<br>
न हि पौराणिके देशे यजमानस्य गौरवम् ।<br>
अर्थस्य गौरवं चापि दर्शनीयं महात्मभिः? ॥ ३४।६२ ॥<br>
यदि पश्येद्विसूढात्मा रौरवं नरकंव्रजेत् ।<br>
एष एव विशेषस्स्यादन्यत्सैद्धवदाचरेत् ॥ ३४।६३ ॥<br>
पुराणस्थलपूजा तु शास्त्रदृष्टेन वर्त्मना ।<br>
प्रमादेतु समीकार्यान तेन स्याद्व्यतिक्रमः ॥ ३४।६४ ॥<br>
मानुषं पञ्चमं प्रोक्तं स्थलं यत्र विशेषतः ।<br>
ग्रामे वा नगरे वापि शास्त्रोक्ते सुमनोरमे ॥ ३४।६५ ॥<br>
प्रतिष्टाप्यार्चके विष्णुस्सर्वदेवेश्वरेश्वरः ।<br>
ब्राह्मणैः क्षत्रियैर्वैश्यैश्शूद्रैर्वान्यैर्नरोत्तमैः ॥ ३४।६६ ॥<br>
वैखानसेन शास्त्रेण पञ्चरात्रेण वा पुनः ।<br>
मानुषस्थलपूजा तु योजनं परितस्थ्सलम् ॥ ३४।६७ ॥<br>
पापयेत्तस्य तु प्रोक्ताशक्तिरन्यातु तावती ।<br>
मनुष्याः पुण्यकर्माणस्तत्र तत्र दिने दिने ॥ ३४।६८ ॥<br>
प्रेरिता भगवद्भक्त्याधनिनो निर्धना अपि ।<br>
निर्माय भगवद्गेहं प्रतिष्ठाप्य श्रियःपतिम् ॥ ३४।६९ ॥<br>
अर्चयन्ति विशेषेण वैखानसविधानतः ।<br>
विशालः पृथिवीभागः कालो ऽनादिरन्तकः ॥ ३४।७० ॥<br>
शास्त्रं चाप्यतिगम्भीरं भक्ताश्च बहवो हरौ ।<br>
तस्मात्सर्वप्रयत्नेन सर्वस्याप्यनुशासनम् ॥ ३४।७१ ॥<br>
प्रोक्तं विखनसा पूर्वं भगवच्छास्त्रमुत्तमम् ।<br>
अनेनैव प्रकारेण सर्वत्राराधयेद्धरिम् ॥ ३४।७२ ॥<br>
भक्ताश्च बहुधा शास्त्रं प्रशंसन्तीदमेव ही ।<br>
तदुक्तेनैव विधिना कल्पयेदालयादिकम् ॥ ३४।७३ ॥<br>
यथा मानाधिकरणे मया प्रोक्तस्स विस्तरः ।<br>
यत्र वा दृश्यते भेदो भगवच्छास्त्रशिल्पयोः ॥ ३४।७४ ॥<br>
शिल्पशास्त्रं परित्यज्य भगवच्छास्त्रतश्चरेत् ।<br>
प्रधानमेतच्छास्त्रं स्याद्भगवद्गेहकल्पने ॥ ३४।७५ ॥<br>
न तच्छास्त्रमनादृत्य कार्यं किं चित्समाचरेत् ।<br>
लोभान्मोहादथाज्ञानाच्छास्त्रे ऽस्मिन्न धृतं चरेत् ॥ ३४।७६ ॥<br>
अतिक्रम्यापि शास्त्रं तत्पूजा निष्भला भवेत् ।<br>
यजमानो विपद्येत तस्मादत्रोक्तमाचरेत् ॥ ३४।७७ ॥<br>
तेनैव तु विधानेन प्रतिष्ठादिकमाचरेत् ।<br>
ऐहिकामुष्मिकं यस्मात्फलद्वयमवाप्यते ॥ ३४।७८ ॥<br>
ग्रामे विष्ण्वर्चनाहीने विष्ण्वर्चाहीनवेश्मनि ।<br>
तीर्थपानं सुरापानमन्नं गोमांसभक्षणम् ॥ ३४।७९ ॥<br>
देवधामविहीनं तु श्मशानं ग्राम उच्यते ।<br>
गृहं च चितितुल्यं स्याद्यत्र नाराध्यते हरिः ॥ ३४।८० ॥<br>
यो मोहादथ वालस्यादकृत्वा देवतार्चनम् ।<br>
भुङ्क्ते स याति नरकान् सूकरेष्वसि जायते ॥ ३४।८१ ॥<br>
केशवार्चागृहे यस्य न तिष्ठति शूभप्रदा ।<br>
तस्यान्नं नैव भोक्तव्यमभक्ष्येण समं हि तत् ॥ ३४।८२ ॥<br>
बिम्बशुद्ध्यादिकं कृत्वा शास्त्रोक्तविधिना पुनः ।<br>
कलान्यासादिकं सर्वं विधाय परमेश्वरः ॥ ३४।८३ ॥<br>
प्रतिष्ठाप्यार्च्यते यत्र परितो योजनावधि ।<br>
पूयते ऽनुग्रहाद्विष्णोः स देशो ऽप्राकृतस्स्मृतः ॥ ३४।८४ ॥<br>
तत्र पार्षदसंयुक्तश्श्रिया लक्ष्म्या समन्वितः ।<br>
यथा च परमे व्योम्नि सन्निधत्ते तथा हरिः ॥ ३४।८५ ॥<br>
तत्र देवास्त्रयस्त्रिंशत्पितरः पन्नगाश्च ये ।<br>
साध्या विद्याधरा यक्षास्सर्वा वै देवयोनयः ॥ ३४।८६ ॥<br>
सर्वसंवत्समृद्धिस्स्यात्पर्जन्यो वर्षुको भवेत् ।<br>
वायुर्वाति सुखं तत्र सूर्यस्तपति तेजसा ॥ ३४।८७ ॥<br>
चन्द्रमाश्शीतलैर्देशं सेवते किरणैस्तथा ।<br>
भूमिस्सस्यवती च स्यात्प्रसन्नं च नभो भवेत् ॥ ३४।८८ ॥<br>
नक्षत्रग्रहताराश्च प्रसादाभिमुखास्समे ।<br>
राजन्वती प्रजा च स्यात्पशुपुत्रसमन्विता ॥ ३४।८९ ॥<br>
न व्याधिजं भयं किं चिन्नापि ज्वरकृतं तथा ।<br>
न व्यालजं भयं वापि भवेदत्रन संशयः ॥ ३४।९० ॥<br>
नोपप्लवो नृपाणां वा मृगाणां वाप्यपां भवेत् ।<br>
ब्राह्मणाः क्षत्रिया वैश्याश्शूद्रास्तत्र निवासिनः ॥ ३४।९१ ॥<br>
स्वे स्वे कर्मण्यभिरता भवेयुस्सुखजीविनः ।<br>
आग्निहोत्राश्च हूयन्ते तप्यन्ते ऽत्र तपांसि च ॥ ३४।९२ ॥<br>
दीयन्ते भूरिदानानि यत्र देवो हरिस्प्वयम् ।<br>
अप्राकृतमिमं देशं सन्निधानाच्छ्रियः पतेः ॥ ३४।९३ ॥<br>
प्राकृतं यो वदेन्मूढस्स याति नरकं ध्रुवम् ।<br>
अप्राकृतमिमं देवं नरो यश्चापनिह्नुते ॥ ३४।९४ ॥<br>
चण्डालस्स तु विज्ञेयो निष्कृतिर्नास्य दृश्यते ।<br>
महापातकीनां तद्वद्दृष्टं पातकिनामपि ॥ ३४।९५ ॥<br>
उपपातकिनां चापि प्रायश्चित्तं विशेषतः ।<br>
शास्त्रापलापिनां नैव प्रायश्चित्तं प्रदृश्यते ॥ ३४।९६ ॥<br>
यस्तु सामान्यभावेन मन्यते स्थलमीदृशम् ।<br>
ब्रह्महत्यामवाप्नोति भ्रूणहत्यां तथैव च ॥ ३४।९७ ॥<br>
स्वर्णस्तेये च यत्पापं सुरापाने च यद्भवेत् ।<br>
गुरुतल्पस्य गमने यच्चपापमुदीरितम् ॥ ३४।९८ ॥<br>
वृषलीगमने यच्च पापं सर्वं तदश्नुते ।<br>
नास्ति शास्त्रात्परं ज्ञानं नस्यात्तस्मात्प्रवर्तकम् ॥ ३४।९९ ॥<br>
तस्मात्तस्यावमानेन सद्यः पतति दूषकः ।<br>
तस्मिन् देशे विशेषेण सर्वेभागवता हरौ ॥ ३४।१०० ॥<br>
देवपादोदकादीनि पीत्वा यास्यन्तिसद्गतिम् ।<br>
न हि सर्वो ऽपि सर्वत्र स्वयंव्यक्तस्थलादिकम् ॥ ३४।१०१ ॥<br>
गत्वैवाराधयेद्विष्णुं सदा तच्चाप्यसम्भवि ।<br>
अत एव कृपासिन्धुर्भगवान् भूतभावनः ॥ ३४।१०२ ॥<br>
अर्चावताररूपेण ग्रामे ग्रामे गृहे गृहे ।<br>
अवतीर्य महाबाहुर्भक्तसौलभ्यहेतवे ॥ ३४।१०३ ॥<br>
अर्च्यते शास्त्रविधिना तत्र कार्योन संशयः ।<br>
तस्मादप्राकृतं देशं न ब्रूयात्प्राकृतं नरः ॥ ३४।१०४ ॥<br>
न च सामान्यभावेन तं पश्येद्यदि पश्यति ।<br>
नश्यत्येव न सन्देह इति शास्त्रविनिश्चयः ॥ ३४।१०५ ॥</p>
<p>इति श्रीवैखानसे भगवच्छास्त्रे भृगुप्रोक्तायां सहितायां प्रकीर्णाधिकारे चतुस्त्रिंशो ऽध्यायः।</p>
<hr>
<p>अथ पञ्चत्रिंशो ऽध्यायः।</p>
<p>फलश्रुतिः</p>
<p>अथ वक्ष्ये विशेषेण क्रियायोगश्रितं फलम् ।<br>
यस्तु देवालयं दारुशिलालोहविलेखनैः ॥ ३५।१ ॥<br>
कारयेन्मृण्मयं वापि तस्यानन्तफलं स्मृतम् ।<br>
अहन्यहनि यज्ञेन यजतो यन्महत्फलम् ॥ ३५।२ ॥<br>
प्राप्नोति तत्फलं विष्णोर्यः कारयति मन्दिरम् ।<br>
कुलानां शतमागामि समतीतं तथा शतम् ॥ ३५।३ ॥<br>
तारयेद्भगवद्गेहमिति बुद्धिं करोति यः ।<br>
सप्तजन्मकृतं पापमल्पं वा यदि वा बहु ॥ ३५।४ ॥<br>
विष्णोरालयविन्यासप्रारम्भादेव नश्यति ।<br>
सप्तलोकमयो विष्णुस्तस्य यःकुरुते गृहम् ॥ ३५।५ ॥<br>
प्रतिष्ठां समपाप्नोति स नरस्साप्तलौकिकीम् ।<br>
प्रशस्तदेशे भूभागे यो नरो भवनं हरेः ॥ ३५।६ ॥<br>
कारयत्यक्षयान् लोकान् स वरः प्रतिपद्यते ।<br>
इष्टकाचयविन्यासो यावद्वर्षाणि तिष्ठति ॥ ३५।७ ॥<br>
तावद्वर्षसहस्राणि तत्कर्तादिवि मोदते ।<br>
प्रतिमां लक्षणवतीं यः कारयति मानवः ॥ ३५।८ ॥<br>
केसवस्य स तल्लोकमक्षयं प्रतिपद्यते ।<br>
षष्टिं वर्षसहस्राणां सहस्राणि स मोगते ॥ ३५।९ ॥<br>
स्वर्गौकसां निवासेषु प्रत्येकमरिसूदनः ।<br>
ततः प्रयाति वैकुण्ठं निस्समाभ्यधिकं महः ॥ ३५।१० ॥<br>
प्रतीष्ठाप्य हरेरर्चां सुप्रशस्ते निवेशने ।<br>
पुरुषः कृतकृत्यत्वान्नैनं श्वो मरणं तपेत् ॥ ३५।११ ॥<br>
ये भविष्यन्ति ये ऽतीता आकल्पाः पुरुषाः कुले ।<br>
तांस्तारयति संस्थाप्य देवस्य प्रतियां हरेः ॥ ३५।१२ ॥<br>
बेरपूजा त्वियं प्रोक्ता पूजानामुत्तमोत्तमा ।<br>
अतीते यजमाने ऽपि चिरमस्या अवस्थिते ॥ ३५।१३ ॥<br>
अनुशस्ताः किल पुरा यमेव यमकिङ्कराः ।<br>
पाशधण्डधराः क्रूराः प्रजासंयमनोद्यताः ॥ ३५।१४ ॥<br>
विहरध्वं यथान्याय्यं नियोगो मे ऽनुपाल्यताम् ।<br>
नाज्ञाभङ्गं करिष्यन्ति भवतां जन्तवः क्वचित् ॥ ३५।१५ ॥<br>
केवलं ये जगन्नाथमनस्तं समुपाश्रिताः ।<br>
भवद्भिः परिहर्तव्यास्तेषां नास्त्यत्र संस्थितिः ॥ ३५।१६ ॥<br>
ये तु भागवता लोके तच्चित्तास्तत्परायणाः ।<br>
पूजयन्ति सदा विष्णुं ते वस्त्याज्याः सुदूरतः ॥ ३५।१७ ॥<br>
यस्तिष्ठन् यस्स्वपन् भुञ्जन् उत्तिष्ठन् स्खलितेषु च ।<br>
सङ्कीर्तयति गोविन्दं स वस्त्याज्यस्सुदूरतः ॥ ३५।१८ ॥<br>
नित्यनैमित्तिकैर्देवं ये यजन्ते जनार्दनम् ।<br>
नावलोक्या भवद्भिस्ते तत्तेजो हन्ति वौ गतिम् ॥ ३५।१९ ॥<br>
ये धूपपुष्पवासोभिर्भूषणैश्चापि दुर्लभैः ।<br>
अर्चयन्ति न ते ग्राह्यानराः कृष्णाश्रयोद्धताः ॥ ३५।२० ॥<br>
उपलेपनकर्तारस्सम्मार्जनकराश्च ये ।<br>
कृष्णालये परित्याज्यास्तेषां त्रिपूरुषं कुलम् ॥ ३५।२१ ॥<br>
येन चायतनं विष्णोः कारितं तत्कुलोद्भवम् ।<br>
पुंसां कुलं नावलोक्यं भवद्भिर्दुष्टचक्षुषा ॥ ३५।२२ ॥<br>
येनार्चा भगवद्भक्त्या वासुदेवस्य कारिता ।<br>
नरायुतं तत्कुलजं भवतां शासनातिगम् ॥ ३५।२३ ॥<br>
भवतां भ्रमतामत्र विष्णुसंश्रयमुद्रया ।<br>
विनाज्ञाभङ्गकृन्नैव भविष्यति नरःक्वचित् ॥ ३५।२४ ॥<br>
यज्ञा नराणां पापौघक्षालनाः सर्वकामदाः ।<br>
तथैवेज्या जगद्धातुस्सर्वयज्ञमयो हरिः ॥ ३५।२५ ॥<br>
स्थापितं प्रतिमा विष्णोस्सम्यक् सम्पूज्य मानवः ।<br>
यं यं कामयते कामं तं तमाप्नोत्यसंशयम् ॥ ३५।२६ ॥<br>
यथा हि ज्वलनो वह्निस्तमोहानिन्तदर्थिनाम् ।<br>
शीतहानिन्तदन्येषां स्वेदं स्वेदाभिलाषिणाम् ॥ ३५।२७ ॥<br>
करोति क्षुधितानां च भोज्यां पाकक्रियां शिखी ।<br>
तथैव कामान् भूतेशस्सददाति यथेप्सितम् ॥ ३५।२८ ॥<br>
कल्पद्रुमादिवहरेर्यदिष्टं तदवाप्यते ।<br>
यस्सदायतने विष्णोः कुरुते मार्जनक्रियाम् ॥ ३५।२९ ॥<br>
सपांसुभुम्यैर्? देहस्य सर्वं पापं व्यपोहाति ।<br>
यावन्तः पांसुकणिका मार्ज्यन्ते केशवालये ॥ ३५।३० ॥<br>
वर्षाणि दिवि तावन्ते वसत्यस्तमलो नरः ।<br>
अहन्यहनि यत्पापं कुरुते विषयी नरः ॥ ३५।३१ ॥<br>
यो बाह्याभ्यन्तरं वेश्म मार्जयेत्केशवालये ।<br>
सबाह्याभ्यन्तरं तस्य कायो निष्कल्मषो भवेत् ॥ ३५।३२ ॥<br>
गोचर्ममात्रं सम्मृज्य हन्ति तत्केशवालये ।<br>
सबाह्याभ्यन्तरं यच्च मार्जयेदच्युतालये ॥ ३५।३३ ॥<br>
सबाह्याभ्यन्तरं तस्य कायं निष्कल्मषं विदुः? ।<br>
उदकाभ्युक्षणं विष्णोर्यः करोति सता गृहे ॥ ३५।३४ ॥<br>
सो ऽपिगच्छति यत्रास्ते भगवान् यादसां पतिः ।<br>
मृदा धातुविकारैर्वा वर्णकैर्गोमयेन वा ॥ ३५।३५ ॥<br>
विष्णोरायतने नित्यं यः करोत्यनु लेपनम् ।<br>
प्रवाते वाति गुणवद्वर्षास्वतिमनोहरम् ॥ ३५।३६ ॥<br>
स्वनुलिप्तं शूभाकारं स्वकृहं लभते नरः ।<br>
पूर्णधान्यहिरण्यादिमणिमुक्ताफलोज्ज्वलम् ॥ ३५।३७ ॥<br>
प्रत्यासन्नजलोपेतं गृहं प्राप्नोति शोभनम् ।<br>
सामन्तस्वजनानां च सर्वेषामुत्तमोत्तमम् ॥ ३५।३८ ॥<br>
तदाप्नोति गृहं रम्यमुपलेपनकृन्नरः ।<br>
येनानुलिप्ते तिष्टन्ति विष्ण्वायतनभूतले ॥ ३५।३९ ॥<br>
ब्राह्मणाःक्षत्रिया वैश्याश्शूद्रस्साध्व्यस्त्रियस्तथा ।<br>
तस्य पुण्यफलं वक्तुं नालं देवास्सहानुगाः ॥ ३५।४० ॥<br>
अप्सरोगणसङ्कीर्णं मुक्ताहालशतोज्ज्वलम् ।<br>
श्रेष्ठं सर्वविमानानां स्वर्गधिष्ण्यमवाप्नुयात् ॥ ३५।४१ ॥<br>
यावन्त स्तिथयो लिप्ता दिव्याब्दांस्तावतो नरः ।<br>
तस्मिन्विमाने स नरस्त्स्री वा तिष्ठति शोभने ॥ ३५।४२ ॥<br>
स्रग्गन्धवस्त्रसंयुक्तः सर्वभूषणभूषितः ।<br>
गन्धर्वाप्सरसां सङ्घैः पूज्यमानस्स तिष्ठति ॥ ३५।४३ ॥<br>
लिप्ता च यावता हस्ता विष्णोरायतने मही ।<br>
तावद्योजनविस्तीर्णस्वर्गस्थानाधिपो भवेत् ॥ ३५।४४ ॥<br>
पूज्यमानस्सुरगणैश्शीतोष्णादिविवर्जितः ।<br>
मनोज्ञगात्रो विप्रेन्द्रैस्तिष्ठत्याभूतसम्प्लवम् ॥ ३५।४५ ॥<br>
तत् क्षयादिह चागत्य विशिष्टे जायते कुले ।<br>
अत्युत्कृष्टगृहं प्राप्य मर्त्यलोके ऽभिवाञ्छितम् ॥ ३५।४६ ॥<br>
नतत्र तावद्दारिद्षं नोपसर्गोन वाकलिः ।<br>
न तावन्मृतनिष्क्रान्तिर्यावज्जीवन्ति साक्षिणः ॥ ३५।४७ ॥<br>
विष्णुस्समस्तभूतानि ससर्जैतानि यानि वै ।<br>
तेषां मध्ये जगद्धातुरतीवेष्टा वसुन्धरा ॥ ३५।४८ ॥<br>
कृते सम्मार्जने तस्यास्तथा चैवानुलेपने ।<br>
प्रयाति परमं तोषं विष्णुर्भूर्वैष्णवीयतः ॥ ३५।४९ ॥<br>
उपोषितो नरो नारी यःकरोत्यनुलेपनम् ।<br>
न तस्यजायते भङ्गो गार्हस्थ्ये तु कदा च न ॥ ३५।५० ॥<br>
या च नारी करोत्येवं यथावदनुलेपनम् ।<br>
नाप्नोति सापि वैधव्यं गृहभङ्गं कदा च न ॥ ३५।५१ ॥<br>
सर्वाभरणसम्पूर्णस्सर्वोपस्करधान्यवान् ।<br>
गोमहिष्यादिसम्भागं गृहमाप्नोति मानव ॥ ३५।५२ ॥<br>
तस्मादभीप्सता सम्यग्गार्हस्थ्यं तदखण्डितम् ।<br>
विष्णोरायतने कार्यं सहसै वोपलेपनम् ॥ ३५।५३ ॥<br>
यश्चानुलेपनं कुर्याद्विष्णोरायतने नरः ।<br>
सो ऽपि लोकं समासाद्य मोदतेवै शतक्रतोः ॥ ३५।५४ ॥<br>
पुष्पप्रकीर्णमत्यर्थं सुगन्धं केशवालये ।<br>
उपलिप्ते नरो दत्वा न दुर्गतिमवाप्नुयात् ॥ ३५।५५ ॥<br>
स्नानपानाम्भसां विष्णोः प्रदानात्तत्सलोकभाक् ।<br>
स्नानीयद्रव्यदानेन नीरोगः प्रीत्य मोदते ॥ ३५।५६ ॥<br>
क्षौमादिदानादाप्नोति परलोके महत्सुखम् ।<br>
आलेपनद्रव्यदानात्कामानाप्नोति शाश्वतान् ॥ ३५।५७ ॥<br>
एलाकर्पूरताम्बूलीतैलादि स्पर्शनात्पुखी ।<br>
परत्रेह च लोके स्याद्दीर्घकालमसंशयः ॥ ३५।५८ ॥<br>
सर्वयज्ञमयो विष्णुर्गव्यानां परमस्स्मृतः ।<br>
जायते येषु लोकेषु पुलकस्सङ्गमोमहान् ॥ ३५।५९ ॥<br>
येषु क्षीरवहा नद्यो ह्रदाः पायसकर्दमाः ।<br>
तान् लोकान् पुरुषा यान्तिक्षीरस्नानकरा हरेः ॥ ३५।६० ॥<br>
आह्गादं निर्वृतिं स्वास्थ्यमारोग्यं चारुरूपता ।<br>
सप्तजन्मान्यवाप्नोति क्षीरस्नानकरो हरेः ॥ ३५।६१ ॥<br>
दध्यादीनां विकाराणां क्षीरतस्सम्भवो यथा ।<br>
तथैवाशेषकामानां क्षीरस्नापनतो हरेः ॥ ३५।६२ ॥<br>
यथा च विमलं क्षीरं यथा निर्वृतिकारकम् ।<br>
तथास्य निर्मलं ज्ञानं भवत्यतिफलप्रदम् ॥ ३५।६३ ॥<br>
ग्रहानुकूलतां पुष्टिं प्रियं चाप्यखिले जने ।<br>
करोति भगवान् विष्णुःक्षीरस्नापनतोषितः ॥ ३५।६४ ॥<br>
सर्वो ऽस्यस्निग्धतामेति दृष्टिमात्प्रात्प्रसीदति ।<br>
यस्स्नापयति देवस्य घृतेन प्रतिमां हरेः ॥ ३५।६५ ॥<br>
इन्द्रप्रस्थे द्विजाग्षाणां स ददाति गवां शतम् ।<br>
गवां शतस्य विप्राणां न दत्तस्य भवेत्फलम् ॥ ३५।६६ ॥<br>
घृतप्रस्थेन तद्विष्णोर्लभेत्स्नानोपयोगिनाम् ।<br>
पुरा राजर्षिभिः प्राप्ता सप्तद्वीपा वसुन्धरा ॥ ३५।६७ ॥<br>
घृताढकेन गोविन्द प्रतिमास्नापनात्किल ।<br>
प्रतिमासं सिताष्टम्यां घृतेन जगतः पतिम् ॥ ३५।६८ ॥<br>
स्नापयित्वा समस्तेभ्यः पापेभ्यो ऽपि प्रमुच्यते ।<br>
द्वादश्यां पौर्णमास्यां च गव्येन हविषा हरेः ॥ ३५।६९ ॥<br>
स्नापनं देवदेवस्य महापातकनाशनम् ।<br>
ज्ञानतो ऽज्ञानतो वापि यत्पापं कुरुते नरः ॥ ३५।७० ॥<br>
तत्क्षालयति सन्ध्यायां घृतेन स्नापयन् हरिम् ।<br>
घृतक्षीरेण देवेशे स्नापिते मधुसूदने ॥ ३५।७१ ॥<br>
स गत्वावैष्णवं धाम मोदते सह सूरिभिः ।<br>
स्रजं बद्ध्वा सुमनसां यः प्रयच्छति विष्णवे ॥ ३५।७२ ॥<br>
स भुक्त्वा विपुलान् भोगान्नाकपृष्ठे विराजते ।<br>
चामरव्यजन छत्रदानात्स्वाराज्यमश्नु ते ॥ ३५।७३ ॥<br>
दानादाभरणादीनां तेजस्वी दिविमोदते ।<br>
दानाच्च नवरत्नावां देवसालोक्यमश्नुते ॥ ३५।७४ ॥<br>
आदर्शनप्रदानेन दृश्यस्सर्वैर्भविष्यति ।<br>
गन्धद्रव्य प्रदानेन सुगन्धिर्दायते भृवेत् ॥ ३५।७५ ॥<br>
धूपद्रव्यप्रदानेन स्वस्थानं स्वर्गिणां भवेत् ।<br>
उपानहौ पादुके च वाहनं यानमेव च ॥ ३५।७६ ॥<br>
ददाति यो सन्दयित्वा? मणिकाञ्चनचित्रितम् ।<br>
स विमानं तु दुत्प्रापं प्राप्नो त्येव न संशयः ॥ ३५।७७ ॥<br>
अलङ्कृतं भद्रपीठं प्रयच्छन् सर्वकामभाक् ।<br>
विनतानन्दनस्थानं ध्वजमुत्पाद्य दर्शयन् ॥ ३५।७८ ॥<br>
सामीप्यं सहसा विष्णोर्याति सद्यो स संशयः ।<br>
ध्वजं च वाद्यमुत्पाद्य विष्णुसात्कुरुते तु यः ॥ ३५।७९ ॥<br>
स दिव्यदुन्दुभि प्रायंस्थानं प्राप्य विराजते ।<br>
दासीदासं तथात्मान मात्मीयं च प्रयच्छलि ॥ ३५।८० ॥<br>
वासुदेवाय दास्येन मुक्तिः करतलेस्थिता ।<br>
नृत्तभेदैर्गीतभेदैस् तथा वाद्यैरनेकथा ॥ ३५।८१ ॥<br>
श्रोतव्यैरपि दृश्यैश्च देवदेवस्य सन्निधौ ।<br>
आसीनमुपचारैस्तैर्ये समाराधयन्तिते ॥ ३५।८२ ॥<br>
प्रेत्य दिव्येषु लोकेषु पूज्यन्तेतैर्न संशयः ।<br>
दीपं प्रयच्छति नरो विष्णोरायतने हि यः ॥ ३५।८३ ॥<br>
सदक्षिणस्य यज्ञस्य फलं प्राप्नोत्यसंशयः ।<br>
आहोरात्रमनिर्वाणं दीपमारोपयेन्नरः ॥ ३५।८४ ॥<br>
सर्वपाप विशुद्धात्मा विष्णुलोके महीयते ।<br>
दिनेदिने जपन्नाम केशवेति समाहितः ॥ ३५।८५ ॥<br>
सकृद्ददातियोविप्रःप्रदीपं केशवालये ।<br>
जातिस्मरत्वं प्रज्ञां च प्राकाश्यं सर्ववन्तुषु ॥ ३५।८६ ॥<br>
अव्याहतेन्द्रियत्वं च समाप्नोति न संशयः ।<br>
सर्वकालं च चक्षुष्मान् मेधावी दीपदो नरः ॥ ३५।८७ ॥<br>
जायते नरकं चापि तमस्सञ्ज्ञं न पश्यति ।<br>
सुवर्णमणिमुक्ताढ्यं मनोज्ञमतिशोभनम् ॥ ३५।८८ ॥<br>
दीपमालाकुलं दिव्यं विमानमधिरोहति ।<br>
तस्मादायतने विष्णोर्दद्याद्दीपं प्रयत्नतः ॥ ३५।८९ ॥<br>
तांश् चदत्वान्नहीनस्ते? न च तैलवियोजनम् ।<br>
कुर्वीत दीपहर्ताच मूकूऽन्धो जायते जडः ॥ ३५।९० ॥<br>
अन्धेतमसि दुष्पारे नरके पतितान् किल ।<br>
विक्रोशमानान्मनुजान् वक्ष्यन्ति यमकिङ्कराः ॥ ३५।९१ ॥<br>
विलापैरल मत्रेवं किंवो विलपिते फलम् ।<br>
तथा प्रमादिभिः पूर्वमात्मात्यन्तमुपेक्षितः ॥ ३५।९२ ॥<br>
पुर्वमालोचितं नैतत्कथमन्ते भविष्यति ।<br>
इदानीं यातना भौगाःकिं विलापः करिष्यति ॥ ३५।९३ ॥<br>
देहोदितानि स्वल्पानि विषयाश्चातिकर्षकाः ।<br>
एतत्कोन विजानाति येन यूयं प्रमादिनः ॥ ३५।९४ ॥<br>
जन्तुर्जन्मसहस्रेभ्यो ह्येकस्मिन् मानुषो यदि ।<br>
तत्राप्यतिविमाढत्वात्किम्भोगानभिधावति ॥ ३५।९५ ॥<br>
को ऽतिभारो हरेर्नाम्नि जिह्वया परिकीर्तिते ।<br>
वर्णिते तुल्यमूलेतु यदग्निर्लभ्यते सुखम् ॥ ३५।९६ ॥<br>
अतो ऽधिकरोलाभः कोवश्चितैऽभवत्तथा ।<br>
येनायतेषु हस्तेषु स्वातन्त्षेसति दीपकः ॥ ३५।९७ ॥<br>
महाफलो विष्णुगृहे न दत्तो नरकापहाः ।<br>
न वो विलपिते किं चिदिदानीं दृश्यते फलम् ॥ ३५।९८ ॥<br>
अस्वातन्त्षे विलपतां स्वातन्त्षे तु प्रमादिनाम् ।<br>
अवश्यम्पातिनः प्राणा भोक्ताजीवोप्यहर्निशम् ॥ ३५।९९ ॥<br>
दत्तं चलभते भोक्तुं कामयन्विषयांस्तदा ।<br>
एतत्स्वातन्त्षवद्भिर्वो युक्तमासीत्परीक्षितुम् ॥ ३५।१०० ॥<br>
इदानीं किं विलापेन सहध्वं यदुपागतम् ।<br>
यद्येतदनभीष्टं वो यद्दुःखं समुपस्थितम् ॥ ३५।१०१ ॥<br>
यद्भूयो ऽपि मतिः पापे न कर्तव्या कथं च न ।<br>
पापकर्मणिनिर्वृत्ते ऽप्यज्ञानादघनाशनम् ॥ ३५।१०२ ॥<br>
कर्तव्यमप्यविच्छिन्नं स्मरद्भिर्मधुसूदनम् ।<br>
विमानमतिविद्योति सर्वरत्नमयं दिवि ॥ ३५।१०३ ॥<br>
समाप्नोति नरो दत्वा प्रदीपं केशवालये ।<br>
हविषां पायसादीनां हरये च निवेदनात् ॥ ३५।१०४ ॥<br>
सुखैकरसपूर्णत्मा राजते विष्णुसन्निधौ ।<br>
भक्ष्यपानीयभोज्यानामन्येषामपि दानतः ॥ ३५।१०५ ॥<br>
श्वेतद्वीपे तत्समीपे वसन्ति सुखिनस्सदा ।<br>
बहुनात्र किमुक्तेन वासुदेवार्थमादरात् ॥ ३५।१०६ ॥<br>
ददाति वस्तुदानम्? यस्थ्सानं प्राप्नोति चेप्सितम् ।<br>
कर्मणां मार्जनादीनां फलभोगादनन्तरम् ॥ ३५।१०७ ॥<br>
कर्मशेषैः पुनर्जन्म कर्मानुगुणयोनिषु ।<br>
उत्कृष्टास्वेन भोक्तारो लभन्ते सुखिनस्सदा ॥ ३५।१०८ ॥<br>
आरामाणां तटाकानां प्रपाणां च प्रवर्तनात् ।<br>
विष्णोरालयसामीप्ये तत्फलं केन वर्ण्यते ॥ ३५।१०९ ॥<br>
सुप्रदर्शा बलवती चित्रा धातुविभूषिता ।<br>
उपेता सर्वभूतैश्च श्रेष्ठा भूमिरिहोच्यते ॥ ३५।११० ॥<br>
तस्याः क्षेत्रविशेषाश्च तटाकानां च बन्धनम् ।<br>
औदकानि च सर्वाणि प्रवक्ष्याम्यनुपूर्वशः ॥ ३५।१११ ॥<br>
तटाकानां च वक्ष्यामि कृतानां चापि ये गुणाः ।<br>
त्रिषु लोकेषु सर्वत्र पूजनीयः प्रतापवान् ॥ ३५।११२ ॥<br>
अथ वा मित्रसदनं मैत्रं मित्रविवर्धनम् ।<br>
कीर्तिसञ्जननं श्रेष्ठं तटाकानां निवेशनम् ॥ ३५।११३ ॥<br>
धर्मस्यार्थस्य कामस्य फलमाहुर्मनीषिणः ।<br>
तटाकं सुकृतं देशेक्षेत्रमेकं महाश्रयम् ॥ ३५।११४ ॥<br>
चतुर्विधानां भूतानां तटाकमुपलक्षयेत् ।<br>
तटाकानि च सर्वाणि दिशन्ति श्रियमुत्तमाम् ॥ ३५।११५ ॥<br>
देवा मनुष्या गन्धर्वाः पितरो यक्षराक्षसाः ।<br>
स्थावराणि च भूतानि संश्रयन्ति जलाशयम् ॥ ३५।११६ ॥<br>
तस्मात्तांस्तु प्रवक्ष्यामि तटाके ये गुणास्स्मृताः ।<br>
या च तत्र फलावाप्तिरृषिभिस्समुदाहृता ॥ ३५।११७ ॥<br>
वर्षाकाले तटाके तु सलिलं यस्य तिष्ठति ।<br>
अग्निहोत्रफलं तस्य फलमाहुर्मनीषिणः ॥ ३५।११८ ॥<br>
शरत्का ले तु सलिलं तटाके यस्य तिष्ठति ।<br>
गोसहस्रस्य सम्प्रेत्य लभते फलमुत्तमम् ॥ ३५।११९ ॥<br>
हेमन्तकाले सलिलं तटाके यस्य तिष्ठति ।<br>
स वै बहुसुवर्णस्य यज्ञस्य लभते फलम् ॥ ३५।१२० ॥<br>
यस्य वै शैशिरे काले तटाके सलिलं भवेत् ।<br>
तस्याग्निष्टोमयज्ञस्य भलमूहुर्मनीषिणः ॥ ३५।१२१ ॥<br>
तटाकं सुकृतं यस्य वसन्तेतं महाश्रयम् ।<br>
अतिरात्रस्य यज्ञस्य फलं स समुपाश्नुते ॥ ३५।१२२ ॥<br>
निदाघकाले पानीयं तटाके यस्य तिष्ठति ।<br>
वाजिमेधपलं तस्य फलं वै मुनयो विदुः ॥ ३५।१२३ ॥<br>
स कुलं तारयेत्सर्वं यस्य खाते जलाशये ।<br>
गावः पिबन्ति सलिलं साधवश्च नरास्सदा ॥ ३५।१२४ ॥<br>
तटाके यस्य गावस्तु पिबन्ति तृषिता जलम् ।<br>
मृगपक्षिमनुष्याश्य सो ऽश्वमेधफलं लभेत् ॥ ३५।१२५ ॥<br>
यत्पिबन्ति जलं तत्र स्त्यायन्ते विश्रमन्तिच ।<br>
तटाकदस्य तत्सर्वं प्रेत्यानन्त्याय कल्पते ॥ ३५।१२६ ॥<br>
दुर्लभं सलिलं चेह विशेषेण परत्र वै ।<br>
पानीयस्य प्रदानेन प्रीतिर्भवति शाश्वती ॥ ३५।१२७ ॥<br>
तटाके यस्य पानीयं पानीयाय जगत्पतेः ।<br>
तस्य पुण्यफलं वक्तुं नालं देवास्सहानु गाः ॥ ३५।१२८ ॥<br>
तटाके यस्य पानीये सायं प्रातर्द्विजातयः ।<br>
स्नात्वा कुर्वन्ति कर्माणि तस्य नाकेस्थितिर्भवेत् ॥ ३५।१२९ ॥<br>
तटाके यस्य देवस्य स्नापनं चाधिवासनम् ।<br>
तस्य लोका भवन्त्येव पावनाः क्षतिवर्जिताः ॥ ३५।१३० ॥<br>
सर्वदानैर्गुरुतरं सर्वदानैर्विशिष्यते ।<br>
पानीयावासदानं तु देवस्याग्रे प्रशस्यते ॥ ३५।१३१ ॥<br>
अथ वक्ष्ये विशेषेण वृक्षाणामवरोपणम् ।<br>
स्थानराणां च भूतानां जातयष्षट् प्रकीर्तिताः ॥ ३५।१३२ ॥<br>
वृक्षगुल्पल तावल्ल्यस्त्वक्चारास्तृणजातयः ।<br>
एता जात्यस्तु वृक्षाणां तेषां रोपे गुणास्त्विमे ॥ ३५।१३३ ॥<br>
कीर्तिश्च मानवे लोके प्रेत्य चैव फलं शुभम् ।<br>
लभते नाम लोके च पितृभिश्च महीयते ॥ ३५।१३४ ॥<br>
देवलोकगतस्यापि नामतस्य न नश्यति ।<br>
अतीते ऽनागते चोभेपितृवं शे ऽन्यतस्तथा ॥ ३५।१३५ ॥<br>
तारयेद्वृक्षरूपी च तस्माद्वृक्षांश्च रोपयेत् ।<br>
तस्य पुत्रा भवन्त्येते पादपा नात्र संशयः ॥ ३५।१३६ ॥<br>
परलोकगतस्स्वर्गं लोकांश्चाप्नोति सो ऽव्ययान् ।<br>
पुष्पैस्सुरगणान् वृक्षाः फलैश्चापि तथा पितृन् ॥ ३५।१३७ ॥<br>
चायया चातिथींश्चापि पूजयन्ति महीरुहाः ।<br>
किन्नरोरगरक्षांसि देवगन्धर्वमानवाः ॥ ३५।१३८ ॥<br>
तथा ऋषिगणाश्चैव संश्रयन्ति महीरुहान् ।<br>
पुष्पिताः फलवन्तश्च तर्पयन्तीह मानवान् ॥ ३५।१३९ ॥<br>
वृक्षदं पुत्रवद्वृक्षास्तारयन्ति परत्र तु ।<br>
पत्रं फलं वा पुष्पं वा यस्यारामे ऽवरोपिते ॥ ३५।१४० ॥<br>
अच्युतस्य पदं प्राप्तं लोकास्तस्याच्युता ध्रुवम् ।<br>
पत्रैःफलैर् वापुष्पैर्वा प्रीयते भगवान् हरिः ॥ ३५।१४१ ॥<br>
तस्मात्तटारे तद्वृक्षा रोप्याश्श्रेयोर्थिना सदा ।<br>
पुत्रवत्परिपाल्याश्च पुत्रास्तेधर्मतस्स्मृताः ॥ ३५।१४२ ॥<br>
तटाककृद्वृक्षरोपी इष्टयज्ञश्च यो नरः ।<br>
एते स्वर्गे महीयन्ते ये चान्ये सत्यवादिनः ॥ ३५।१४३ ॥<br>
तस्मात्तटाकान् कुर्वीत आरामांश्चैव रोपयेत् ।<br>
यजेच्च विविधैर्यज्ञैस्सत्यं च सततं वदेत् ॥ ३५।१४४ ॥<br>
गोभूहिरण्यदानानि कृत्वाचार्याय विष्णवे ।<br>
अर्चकाय विशेषेण स्वर्गतस्सुखमेधते ॥ ३५।१४५ ॥<br>
अतिदानं तु सर्वेषां भूमिदानमिहोच्यते ।<br>
अचला ह्यक्षयो भूमिस्सर्वान् कामान् प्रयच्छति ॥ ३५।१४६ ॥<br>
यस्तुदद्याद्भूमिदानं देवनाम्नार्चकायहि ।<br>
तस्यैहिकं भवेत्पुण्यं तथा पारत्रिकं बहु ॥ ३५।१४७ ॥<br>
यस्तु दद्यात्स्वनाम्नैव पूजकाय वसुन्धराम् ।<br>
तस्य कामाः प्ररोहन्ति सर्वमैहिकमश्नुते ॥ ३५।१४८ ॥<br>
देवकार्याय वैदद्याद्यो देवाय वसुन्धराम् ।<br>
देवनाम्नैव तस्य स्यात्केवलामुष्मिकं फलम् ॥ ३५।१४९ ॥<br>
ब्रह्मार्पणधिया यस्तु गुप्तं दास्यति किं चन ।<br>
देवाय देवकार्याय ब्राह्मणायाधिकारिणे ॥ ३५।१५० ॥<br>
यावज्जीवति तद्दानं स्वर्गेतस्य स्थितिर्भवेत् ।<br>
यं यं कामं तु मनसि कृत्वा यद्यच्च योर्ऽपयेत् ॥ ३५।१५१ ॥<br>
तं तमेव फलं लब्ध्वाकर्तासम्मोदते चिरम् ।<br>
किमलभ्यं भगवति प्रसन्ने श्रीनिकेतने ॥ ३५।१५२ ॥<br>
आचार्यायार्पिता भूमिरत्यन्तफलदायिनी ।<br>
ततोर्ऽचकार्पिता दद्यादनन्तं फलमुच्यते ॥ ३५।१५३ ॥<br>
पदार्थिनामथान्वेषां तथान्यविभवस्य च ।<br>
सर्वमेव भवेद्दत्तं वसुधां यः प्रयच्छति ॥ ३५।१५४ ॥<br>
फालकृष्टां महीं दद्यात्सबीजां सस्यमालिनीम् ।<br>
यावत्सूर्यकरा लोके तावत्स्वर्गे महीयते ॥ ३५।१५५ ॥<br>
फालकृष्टां महीं दद्यात्सबीजां सस्यमालिनीम् ।<br>
यावत्सूर्यकरा लोके तावत्स्वर्गे महीयते ॥ ३५।१५६ ॥<br>
यश्चापि कुरुते पापं पुरुषोवृत्तिकर्शितः ।<br>
अपि गोकर्णमात्रेण भूमिदानेन शुद्ध्यति ॥ ३५।१५७ ॥<br>
सप्तहस्तेन वा सम्यक्त्रिंशद्दण्डेन वर्धनम् ।<br>
स शतान्येव गोकर्णमिति वेदविदो विदः ॥ ३५।१५८ ॥<br>
जितेन्द्रयाय गुणिने पूजकाय तपस्विने ।<br>
दद्यान्महीं भदेत्तस्य फलमक्षयमच्युतम् ॥ ३५।१५९ ॥<br>
यथाप्सु पतितस्सद्यस्तैलबिन्दुः प्ररोहति ।<br>
एवं भूमिकृतं दानं सस्ये सस्ये प्ररोहति ॥ ३५।१६० ॥<br>
यथा बीजानि रोहन्ति प्रकीर्णानि महीतले ।<br>
एवं कामाःप्ररोहन्ति भूमिदानसमार्जिताः ॥ ३५।१६१ ॥<br>
यथा गौर्भरते वत्सं क्षीरिणी क्षीरमुत्सृजेत् ।<br>
एवं दत्ताचिरं कालं भूमिर्भरति भूमिदम् ॥ ३५।१६२ ॥<br>
इक्षुभिस्सततां भूमिं यवगोधूमशाद्वलैः ।<br>
यो ददाति नरश्रेष्ठस्स न प्रच्यवते दिवः ॥ ३५।१६३ ॥<br>
शुभं भद्रासनं छत्रं वराश्च वरयोषितः ।<br>
भूमिदानस्य चिह्नानि फलमेतन्न संशयः ॥ ३५।१६४ ॥<br>
आदित्य वसवो विष्णुर्ब्रह्मा सोमो हुताशनः ।<br>
शूलपाणिश्च भगवानभिनन्दन्ति भूमिदम् ॥ ३५।१६५ ॥<br>
सौवर्णछत्रहक्म्याणि वसोर्धाराश्च कामदाः ।<br>
गन्धर्वाप्सरसो यत्र तत्र तिष्ठन्ति भूमिदाः ॥ ३५।१६६ ॥<br>
इयमेव पुरा भूमिः पालिता बहुभिग्नृपैः ।<br>
अन्यैश्च बहुभिर्दत्ता राजभिस्सत्यसङ्गरैः ॥ ३५।१६७ ॥<br>
यस्य यस्य यदा भूमि स्तस्य तस्य तदा फलम् ।<br>
भूमिं यः प्रतिगृह्णाति यश्च भूमिं प्रयच्छति ॥ ३५।१६८ ॥<br>
तावुभौ पुण्यकर्माणौ नियतौ स्वर्गगामिनौ ।<br>
दानपालनयोर्मध्ये दानाच्छ्रेयो ऽनुपालनम् ॥ ३५।१६९ ॥<br>
दानात्स्वर्गमवाप्नोति पालनादच्युतं पदम् ।<br>
स्वदत्ताद्द्विगुणं पुण्यं परदत्तानुपालनम् ॥ ३५।१७० ॥<br>
भूमिदस्स्वर्गमारुह्य शास्वतीरेधते समाः ।<br>
पुनश्च जन्म सम्पाप्य भवेद्भूमि पतिर्ध्रुवम् ॥ ३५।१७१ ॥<br>
यथा भूमिस्सदा देवी दातारं कुरुते पतिम् ।<br>
एवं सदक्षिणा दत्ताकुरुते गौर्जनाधिपम् ॥ ३५।१७२ ॥<br>
अपि पापकृतं प्राप्य प्रतिगृह्णाति भूमिदम् ।<br>
महीं ददत्पवित्रस्स्यात्पुण्या च जगती यतः ॥ ३५।१७३ ॥<br>
नामैव प्रियदत्तेति गुह्यामेतत्सनातनम् ।<br>
तदस्यास्सततं प्रीत्यैकीर्तनीया प्रयच्छता ॥ ३५।१७४ ॥<br>
तपोयज्ञाश्रितं शीलमलोभस्सत्यवादिता ।<br>
गुरुदैवतपूजा च नातिक्रामति भूमिदम् ॥ ३५।१७५ ॥<br>
भर्तुर्निश्श्रेयसे युक्ता स्त्यक्तात्मादोरणे हताः ।<br>
ब्रह्मलोकगतास्सन्तो नातिक्रामन्तिभूमिदम् ॥ ३५।१७६ ॥<br>
यथा जनित्री क्षीरेण पुष्णाति स्वसुतं मुदा ।<br>
एवं सर्वगुणैर्भूमिर्दातारमनुपुष्यति ॥ ३५।१७७ ॥<br>
अग्निष्टोमादिभिर्यज्ञैरिष्ट्वा विपुलदक्षिणैः ।<br>
न तत्फलमवाप्नोति यद्दत्वा वसुधां पुनः ॥ ३५।१७८ ॥<br>
मृत्योर्हि किङ्करा दण्डा ह्यग्नितापास्सुदारुणाः ।<br>
घोराश्च वारुणाः पाशा नोपसर्पन्ति भूमिदम् ॥ ३५।१७९ ॥<br>
पीतरः पितृलोकस्था देवलोके दिवौकसः ।<br>
सन्तर्पयन्ति दातारं भूमेः प्रभवतान्नरः ॥ ३५।१८० ॥<br>
आदित्या इव दीप्यन्ते तेजसा दि मानवाः ।<br>
ये प्रयच्छन्ति वसुधां हरये लोकसाक्षिणे ॥ ३५।१८१ ॥<br>
कृशाय कृशभृत्याय वृत्तिं क्षीणाय सीदते ।<br>
देवाग्रेर्ऽप्यतु विप्राय सुश्रीर्भवति मानवः ॥ ३५।१८२ ॥<br>
आस्फोटयन्ति पितरः प्रनृत्य नि पितामहाः ।<br>
भूमिदो नः कुले जातस्सवस्सन्तारयिष्यति ॥ ३५।१८३ ॥<br>
स नः कुलस्य पुरुषस्सनो बन्धुस्सनो गुरुः ।<br>
स दाता स च विक्रान्तो यो ददाति वसुन्धराम् ॥ ३५।१८४ ॥<br>
लोकांस्तु सृजता पूर्वं गावस्सृष्टास्स्वयम्भुवा ।<br>
वृद्ध्यर्थं सर्वभूतानां तस्मात्ता मातरस्स्मृताः ॥ ३५।१८५ ॥<br>
तास्तुदत्वा सौरभेयीस्स्वर्गेलोके महीयते ।<br>
धेनुं दत्वा सुव्रतां च सोपधानां पयस्विनीम् ॥ ३५।१८६ ॥<br>
सवत्सां कपिलां दिव्यामाचार्यायार्चकाय च ।<br>
देवदेवस्य तुष्ट्यर्थं देवाय ब्राह्मणाय वा ॥ ३५।१८७ ॥<br>
न तस्य शक्यते वक्तुं फलं वर्षशतैरपि ।<br>
यावन्ति धेन्वालोमानि वत्सायाश्च विशेषतः ॥ ३५।१८८ ॥<br>
तावद्वर्ष सहस्राणि कामान् दुह्येत सा वरा ।<br>
प्रयच्छते यःकपिलां सवत्सां कांस्यजोहनाम् ॥ ३५।१८९ ॥<br>
स्वर्णश्रुङ्गीं रौप्यखुरां तैस्तैर्द्रव्यगुणैः पुनः ।<br>
सा गौः कामदुघा भूत्वा दातारमुपसर्पति ॥ ३५।१९० ॥<br>
गोसहस्रं तु यो दद्यात्सर्वरत्नैरलङ्कृतम् ।<br>
परां वृद्धिंश्रियं प्राप्य स्वर्गलोके महीयते ॥ ३५।१९१ ॥<br>
दश चोभयतःप्रेत्य माता महपितामहाः ।<br>
गच्छेत्सुकृतिनां लोकान् गावो दत्वा यथाविधि ॥ ३५।१९२ ॥<br>
दायाद्यलब्धैर्योगाद्यैर्गावस्सम्पाद्य योददेत् ।<br>
तस्यापि चाक्षया लोका भवन्तीह परत्र च ॥ ३५।१९३ ॥<br>
यो वा द्यूते धनं जित्वागावःक्रीत्वा प्रयच्छति ।<br>
स गच्छेद्विरजान् लोकान् गोप्रदानफलार्जितान् ॥ ३५।१९४ ॥<br>
प्रतिगृह्यतु यो दद्याद्गावश्शुद्धेन चेतसा ।<br>
स गत्वा दुर्लभं स्थानममरैस्सह मोदते ॥ ३५।१९५ ॥<br>
यश्चात्मविक्रयं कृत्वा गावो दद्याद्यधाविधि ।<br>
स गत्वा विरजान् लोकान् सुखं वसति देववत् ॥ ३५।१९६ ॥<br>
सङ्ग्रामे यस्तनुं त्यक्त्वा त्वक्त्वा गावःप्रयच्छति ।<br>
देहविक्रय मूल्यास्ता श्शाश्वताः कामदोहनाः ॥ ३५।१९७ ॥<br>
जीर्णां चैवोपभुक्राञ्च जरद्गां शीलवर्जिताम्, ।<br>
तमः प्रविशते दत्वा द्विजं क्लेशेन योजयेत् ॥ ३५।१९८ ॥<br>
दानयोग्या भवेस्नैव कृशा दुष्टा पलायिनी ।<br>
युञ्ज्यात्ल्केशैस्तु यो विप्रं दत्वैनां तद्वृधा भवेत् ॥ ३५।१९९ ॥<br>
युवानं बलिनं श्यामं हलेन सह यूथपम् ।<br>
गोपतिं हरये दद्याद्भूरिश्रुङ्गमलङ्कृतम् ॥ ३५।२०० ॥<br>
ब्राह्मणानां गवां चैव कुलमेकं द्विधा कृतम् ।<br>
एकत्र मन्त्रा स्तिष्ठन्ति हविरेकत्र तिष्ठति ॥ ३५।२०१ ॥<br>
उपगम्य तु यो दद्याद्गावश्शुद्धेन चेतसा ।<br>
यावन्तितासां रोमाणि तावत्स्वर्गे महीयते ॥ ३५।२०२ ॥<br>
प्रवक्ष्यामि गवांलोका यादृशायत्र संस्थिताः ।<br>
मनोज्ञा रमणीयाश्च सर्वकामदुहास्सदा ॥ ३५।२०३ ॥<br>
पुण्याःपापहराश्चेव गवां लोका न संशयः ।<br>
अत्यन्तसुखिनस्तत्र सर्वपापविवर्जिताः ॥ ३५।२०४ ॥<br>
प्रमोदन्ते महास्थ्साने नरा विगतकल्मषाः ।<br>
तुल्यप्रभावा देवैस्ते मोदन्ते प्सरसां गणैः ॥ ३५।२०५ ॥<br>
गन्धर्वैरुपगीयन्ते गोशरण्या न संशयः ।<br>
ब्राह्मणास्साधुवृत्ताश्च दयावन्तो ऽनुकम्पकाः ॥ ३५।२०६ ॥<br>
घृणिनश्शुभकर्तारो मोदन्तेदैवतैस्सह ।<br>
यथैव सलिले मत्स्यस्सलिलेन सहोष्य ते ॥ ३५।२०७ ॥<br>
गोभिः पापकृतं कर्म दृढमेव व्यपोह्यते ।<br>
मातरस्सर्वभूतानां प्रजानां रक्षणे कृताः ॥ ३५।२०८ ॥<br>
ब्रह्माणा लोकसारेण गावःपापभयापहाः ।<br>
तानु दत्तासु लोके ऽस्मिन् किं न दत्तं भवेदिह ॥ ३५।२०९ ॥<br>
देवेशाय विशेषेण तत्क्रियाय तथा पुनः ।<br>
प्रतिपाद्यास्सदा गानो भूतिं स्भारामभीप्सुभिः ॥ ३५।२१० ॥<br>
सुवर्णं परमं दानं सुवर्णं दक्षिणा परा ।<br>
एतत्पवित्रं परममेतत्स्वस्त्ययनं महत् ॥ ३५।२११ ॥<br>
दशपूर्वान् परान् वंश्यानात्मानं च विशेषतः ।<br>
अपिपापशतं कृत्वा दत्तं विप्रिषु तारयेत् ॥ ३५।२१२ ॥<br>
सुवर्णं ये प्रयच्छन्ति नराश्शुद्धेव चेतसा ।<br>
देवतास्ते प्रयच्छन्ति समस्तमिति नश्श्रुतम् ॥ ३५।२१३ ॥<br>
अग्निर्हि देवतास्सर्वास्सुवर्णं च हुताशनः ।<br>
तस्मात्सुवर्णं ददता दत्तास्सर्वाश्च देवताः ॥ ३५।२१४ ॥<br>
अग्न्यभावे च कुर्वन्ति वह्निस्थाने च काञ्चनम् ।<br>
सर्वदेवप्रमाणज्ञा वेदश्रुतिनिदर्शनात् ॥ ३५।२१५ ॥<br>
यस्त्वेनं ज्वलयेदग्निमादित्योदयनं प्रति ।<br>
दद्याद्वै देवमुद्दिश्य सर्वान्कामानवाप्नुयात् ॥ ३५।२१६ ॥<br>
सुवर्णदस्सर्वलोके कामानिष्टानवाप्नुते ।<br>
विरजाम्बरसंवीतः परियाति ततस्ततः ॥ ३५।२१७ ॥<br>
विमानेनार्कवर्णेन भास्वरेण विराजता ।<br>
अप्सरोगणसङ्कीर्णो भास्वरस्तेन तेजसा ॥ ३५।२१८ ॥<br>
हंसबर्हिणयुक्तेन कामगेन नरोत्तमः ।<br>
दिव्यगन्धवहस्स्वर्गे परिगच्छन्नितस्ततः ॥ ३५।२१९ ॥<br>
तस्मात्स्वशक्त्या दातव्यं काञ्चनं मानवैर्भुवि ।<br>
विमानेनार्कवर्णेन स याति स्वर्गमुत्तमम् ॥ ३५।२२० ॥<br>
न ह्यतः परमं लोके सद्यः पापविनाशनम् ।<br>
ब्रह्मकोशस्य शुद्धस्य सुवर्णं यः प्रयच्छति ॥ ३५।२२१ ॥<br>
बहून्यब्दसहस्राणि स्वर्गेलोके महीयते ।<br>
इति सङ्क्षेपतः प्रोक्तं स्वर्णदानफलं मया ॥ ३५।२२२ ॥<br>
अथ वक्ष्ये विशेषेण फलमन्नस्य दापनात् ।<br>
विष्णवे च श्रियै भूम्यै सर्वदेवेभ्य एव च ॥ ३५।२२३ ॥<br>
तन्नि वेदित शेषस्य दानाच्चार्थिभ्य आदरात् ।<br>
न शक्यते फलं तस्य वक्तुं वर्षशतैरपि ॥ ३५।२२४ ॥<br>
तथापि गीयते यत्तु विस्तारात् परमर्षिभिः ।<br>
सङ्क्षेपतः प्रवक्ष्यामि अन्नदानार्जितं फलम् ॥ ३५।२२५ ॥<br>
प्रसादममृतं ब्रूयादन्नं देवनिवेदितम् ।<br>
तीर्थं चामृतमित्येव देवपादोदकं वदेत् ॥ ३५।२२६ ॥<br>
अन्नमेव प्रशंसन्ति देवा ऋषिगणास्तथा ।<br>
लोकतन्त्रं हि सञ्ज्ञाश्च सर्वमन्ने प्रतिष्ठितम् ॥ ३५।२२७ ॥<br>
अन्नेन सदृशं दानं न भूतो न भविष्यति ।<br>
तस्मादन्नं विशेषेण दातुमिच्छन्ति मानवाः ॥ ३५।२२८ ॥<br>
अन्नमूर्जस्करं लोके प्राणाश्चान्ने प्रतिष्ठिताः ।<br>
अन्नेन धार्यते सर्वं विश्वं जगदिदं महत् ॥ ३५।२२९ ॥<br>
अन्नाद्गृहस्था लोकेस्मिन् भिक्षवस्तापसास्तथा ।<br>
अन्नाद्भवन्ति वै प्राणाः प्रत्यक्षं नात्र संशयः ॥ ३५।२३० ॥<br>
कुटुम्बं पीडयित्वा तु ब्राह्मणाय महात्मने ।<br>
दातव्यं भिक्षवे चान्नमात्मनो भूतिमिच्छता ॥ ३५।२३१ ॥<br>
ब्राह्मणायाभिरूपाय यो दद्यादन्नमर्थिने ।<br>
विदधाति निधिं श्रेष्ठं पारलौकिकमात्मनः ॥ ३५।२३२ ॥<br>
श्रान्तमध्वनि वर्तन्तं वृद्धमर्हमुपस्थितम् ।<br>
अर्चयेद्भूतिमन्विच्छन् गृहस्थो गृहमागतम् ॥ ३५।२३३ ॥<br>
क्रोधमुत्पतितं हित्वा सुशीलो वीतमत्सरः ।<br>
अन्नदः प्राप्नुते भू यो भुवि चेह च यत्सुखम् ॥ ३५।२३४ ॥<br>
नावमन्येदभिगतं न प्रणुद्यात्कथं चन ।<br>
अपि श्वपाके शुनि वा न दानं विप्रणश्यति ॥ ३५।२३५ ॥<br>
यो दद्यादपरिक्लिष्टमन्न मध्वनि वर्तते ।<br>
शान्तायादृष्टपूर्वाय समहद्धर्ममाप्नुयात् ॥ ३५।२३६ ॥<br>
पितॄन् देवानृषीन्विप्रानतिथींश्च विशेषतः ।<br>
यो नरःप्रीणयत्यन्नैस्तस्य पुण्यफलं महत् ॥ ३५।२३७ ॥<br>
कृत्वातिपातकं कर्मयो दद्यादन्न मर्थिने ।<br>
ब्राह्मणाय विशेषेण न स पापेन मुह्यते ॥ ३५।२३८ ॥<br>
ब्राह्मणेष्वक्षयं नाम्नां शूद्रे महत्भलम् ।<br>
अन्नदामपि शूद्रे च ब्राह्मणस्य विशिष्यते ॥ ३५।२३९ ॥<br>
न पृच्छेद्गोत्रचरणं स्वाध्यायं देशमेन च ।<br>
भिक्षितो ब्राह्मणेनेह दद्यादन्नं प्रयाचितः ॥ ३५।२४० ॥<br>
अन्नदस्यान्नवृक्षाश्च सर्वकामफलप्रदाः ।<br>
भवन्ति चेह नामुत्रनृपतेर्नात्रसंशयः ॥ ३५।२४१ ॥<br>
आशंसते हि पितरस्सुवृष्टिमिव कर्षकाः ।<br>
अस्माकमपि पुत्रो वा पौत्रो वान्नं प्रदास्यति ॥ ३५।२४२ ॥<br>
ब्राह्मणोहि महद्भूतं स्वयं देहीति याचते ।<br>
अकामोवा सकामो वा दत्वा पुण्यमवाप्नुयात् ॥ ३५।२४३ ॥<br>
ब्राह्मणस्सर्वभूतानामतिधिः प्रसृताग्रभुक् ।<br>
विप्रा यमधिगच्छन्ति भिक्षमाणा गृहं सदा ॥ ३५।२४४ ॥<br>
सत्कृताच्च निवर्तन्ते तदतीव प्रवर्थते ।<br>
महाभोगे कुले प्रेत्य जन्म चाप्नोति नित्यशः ॥ ३५।२४५ ॥<br>
दत्वात्वन्नं नरो लोके यथास्थानमनुत्तमम् ।<br>
नित्यं मृष्टान्नदायी तु स्वर्गे वसति सत्कृतः ॥ ३५।२४६ ॥<br>
अन्नं प्राणा नराणांहि सर्वमन्ने प्रतिष्ठितम् ।<br>
अन्नदः पशुमान् पुत्री धनवान् भोगवानपि ॥ ३५।२४७ ॥<br>
प्राणवांश्चापि भवति रूपवांश्च तथा भवेत् ।<br>
अन्नदःप्राणदो लोके सर्वदः प्रोच्यते तु सः ॥ ३५।२४८ ॥<br>
अन्नं हिदत्वातिथये ब्राह्मणाय यथाविधि ।<br>
प्रदाता सुखमाप्नोति दैवतैश्चापि पूज्यते ॥ ३५।२४९ ॥<br>
ब्राह्मणो हि महद्भूतं क्षेत्रभूतमिहोच्यते ।<br>
उप्यते यत्र तद्बीजं तद्धि पुण्यफलं महत् ॥ ३५।२५० ॥<br>
प्रत्यक्षप्रीतिजननं भोक्तुर्दातुर्भवत्युत ।<br>
सर्वाण्यन्यानि दानानि परोक्षफलवन्त्युत ॥ ३५।२५१ ॥<br>
अन्नाद्धि प्रसवं यान्ति रतिरन्नाद्धि जायते ।<br>
धक्मार्थावन्नतो विद्यात् रोगनाशस्तथान्नतः ॥ ३५।२५२ ॥<br>
अन्नं ह्यद्भुतमित्याह पुरा कल्पे प्रजापतिः ।<br>
अन्नं भुवं दिवं खं च सर्वमन्ने प्रतिष्ठितम् ॥ ३५।२५३ ॥<br>
अन्न प्रणाशे भिद्यन्ते शरीरे पञ्च धातवः ।<br>
बलं बलवतो ऽपीह प्रणश्यत्यन्नहानितः ॥ ३५।२५४ ॥<br>
आवाहाश्च विवाहाश्च यज्ञाश्चान्नकृते तथा ।<br>
निवर्तन्ते विशेषेण ब्रह्म चात्र प्रदीयते ॥ ३५।२५५ ॥<br>
अन्नतस्सर्वमेतद्धि यत्किञ्चित् स्थाणु जङ्गमम् ।<br>
त्रिषुलोकेषु धर्मार्थमन्नं देयं ततो बुधैः ॥ ३५।२५६ ॥<br>
अन्नदस्य मनुष्यस्य बलमोजो यशांसि च ।<br>
आयुश्च वर्धते तद्वत्तेषु लोकेषु निश्चितम् ॥ ३५।२५७ ॥<br>
मेघादूर्ध्वं सन्निधत्तेप्राणानां पवनः पतिः ।<br>
यच्च मेघगतं वारि शक्रो वर्षति हर्षितः ॥ ३५।२५८ ॥<br>
आदत्ते च रसान् भौमान् आदित्यस्स्वगभस्तिभिः ।<br>
वायुरादित्यतप्तांश्च रसान् देवःप्रवर्षति ॥ ३५।२५९ ॥<br>
तद्यथा मेघतो वारि पतितं भवति क्षितौ ।<br>
तदा वसुमती देवी स्निग्धा भवति भाविता ॥ ३५।२६० ॥<br>
ततस्सस्यानि रोहन्ति येन वर्तयते जगत् ।<br>
मांसमेदो ऽस्थिशुक्राणां प्रादुर्भावस्ततः पुनः ॥ ३५।२६१ ॥<br>
सम्भवन्ति ततश्शुक्रात्प्राणिनः पृधिवीतले ।<br>
अग्निष्टोमौ हि तच्छ्रक्रं सृजतः पुष्यतश्च ह ॥ ३५।२६२ ॥<br>
एवमन्नाद्धि सूर्यश्च पवनश्शुक्रमेवच ।<br>
एक एव स्मृतो राशिस्ततो भूतानि जङ्गिरे ॥ ३५।२६३ ॥<br>
प्राणान् ददाति भूतानां तेजश्च सततप्रभम् ।<br>
गृहमभ्यागतायाथ यो दद्यादन्नमर्थिने ॥ ३५।२६४ ॥<br>
अन्नदानाद्धि येलोकास्तांश्रुणुध्वं समाहिताः ।<br>
भवनानि प्रकाशन्ते दिवि तेषां महात्मनाम् ॥ ३५।२६५ ॥<br>
तारासंस्थानरूपाणि नाना स्तम्भान्वितानि च ।<br>
चन्द्रमण्डलशुभ्राणि किङ्किणीजालवन्ति च ॥ ३५।२६६ ॥<br>
तरुणादित्यवर्णानि स्थावराणि चराणिच ।<br>
अनेकशतभौमानि सान्तर्जलचराणि च ॥ ३५।२६७ ॥<br>
वैडूर्यार्कप्रकाशानि रौक्मरूप्यमयानि च ।<br>
सर्वकामफलाश्चापि वृक्षा भवनसंस्थिताः ॥ ३५।२६८ ॥<br>
वाप्यो वीथ्यः सभाः कूपादीर्घि काश्चैव सर्वशः ।<br>
घोषवन्त्यथ यानानि मुक्तान्यथ सहस्रशः ॥ ३५।२६९ ॥<br>
भक्ष्यभोज्यमयाश्शैला वासांस्याभरणानि च ।<br>
क्षीरं स्रवन्ति सरितस्तथा चैवान्न पर्वताः ॥ ३५।२७० ॥<br>
प्रासादाः पाण्डुराभ्राभाश्शय्याश्च कनकोज्ज्वलाः ।<br>
तान्यन्नदाः प्रपद्यन्ते तस्मादन्नं ददेत्सदा ॥ ३५।२७१ ॥<br>
दद्यादद्यात्सदैवान्नं विष्णवे विनिवेदितम् ।<br>
हविःपात्रादि सौवर्णं राजतं ताम्रमेव वा ॥ ३५।२७२ ॥<br>
कांस्यं वाप्यथ यो दद्यादर्घ्य पात्रादिकानपि ।<br>
कलशान् करकान् कुम्भानन्यांश्चैव परिच्छदान् ॥ ३५।२७३ ॥<br>
शक्तिलोभमकृत्वैव तस्य पुण्यफलं महत् ।<br>
सौवर्णान्येवयो दद्यात्सारूप्यं लभते फलम् ॥ ३५।२७४ ॥<br>
राजतान्यथ योदद्यात्सामीप्यं फलमाप्नुयात् ।<br>
दद्यात्ताम्राणि कांस्यानि सारोक्यं पदमेति सः ॥ ३५।२७५ ॥<br>
ध्वचान्विचित्रान् यो दद्यान्नानावर्ण समायुतान् ।<br>
सर्वेषामुत्तमो भूत्वा कुलकेतुर्भविष्यति ॥ ३५।२७६ ॥<br>
श्वेतं वितानं रक्तं वा कृष्णं पीतं च श्यामलम् ।<br>
दुकूलेनाथ पट्टेन तन्तुनान्येन वा कृतम् ॥ ३५।२७७ ॥<br>
यो दद्याद्देवदेवस्य स गच्छेद्वैष्णवं पदम् ।<br>
सोपधानां सतल्पां च खट्वां दद्याच्च योहरेः ॥ ३५।२७८ ॥<br>
कुबेरलोकमासाद्य तत्र सम्मोदते चिरम् ।<br>
आतपत्रं तथा हैमं मुक्तादामविभूषितम् ॥ ३५।२७९ ॥<br>
हैमदण्डयुतं दद्यादिन्द्रलोकं स गच्छति ।<br>
राज्यकामी तु राजा स्यात्सार्वभौमो ऽपि जायते ॥ ३५।२८० ॥<br>
मयूरच्छत्रदानात्तु वारुणं लोकमाप्नुयात् ।<br>
चामरं हेमदण्डं च व्यजनं रत्नभूषितम् ॥ ३५।२८१ ॥<br>
केवलं हेमदण्डं वा भक्त्या शक्त्या च संयुतम् ।<br>
अर्पयेद्धरये यस्तु देवलोके महीयते ॥ ३५।२८२ ॥<br>
मयूरव्यजनं तद्वद्रुक्मदण्डं च शक्तितः ।<br>
भक्त्यैव यो हरेर्दद्याद्वायुलोके महीयते ॥ ३५।२८३ ॥<br>
विमानं हैवसञ्च्छन्नं विष्णोर्यः कारयेन्नरः ।<br>
अशक्यं तत्फलं वक्तुं सर्वैरपि सुरासुरैः ॥ ३५।२८४ ॥<br>
सौवर्मं विष्णुरूपन्तु यो भक्त्यैव तु कारयेत् ।<br>
तस्यापि यत्फलं सर्वमनन्तमिति नश्श्रुतम् ॥ ३५।२८५ ॥<br>
मण्डपं वा प्रपां वाथ रत्नमुक्तोपशोभितम् ।<br>
हेमलम्ब? समायुक्तं हैमस्तम्भपरिष्कृतम् ॥ ३५।२८६ ॥<br>
कल्पयेद्विष्णुसालोक्यं प्राप्नोत्यमरदुर्लभम् ।<br>
हैमं सिंहासनं श्रेष्ठं यो भक्त्यैवार्ऽपयेद्धरेः ॥ ३५।२८७ ॥<br>
सिंहासनं समास्थाय माहेन्द्रीं सम्पदं व्रजेत् ।<br>
हैमीर्याश्शिबिकाश्चैव रङ्गादीन्यश्च कारयेत् ॥ ३५।२८८ ॥<br>
हैमं यानं तथारुह्य विष्णुलोकं स गच्छति ।<br>
अशक्तोदारवान् वाथरङ्गादीन् शिबिकास्तथा ॥ ३५।२८९ ॥<br>
सिंहासनं वा यो दद्यात्सोमलोकं स गच्छति ।<br>
यश्च कांस्यमयीं घण्टांहृद्यध्वनियुतां ददेत् ॥ ३५।२९० ॥<br>
हृद्यवाक्सुस्वरो हृद्यो वाग्मी स तु भवेन्नरः ।<br>
शङ्खभेर्यादिदानेन शक्रलोके स पूज्यते ॥ ३५।२९१ ॥<br>
नृत्तगेयादिभिर्वाद्यैर्घोषणं कारयेत्तु यः ।<br>
नर्तयेदप्सरोभिर्वा गान्धर्वं लोकमाप्नुयात् ॥ ३५।२९२ ॥<br>
वीणावेणुविनादैश्च शक्त्या यः पूजयेद्धरिम् ।<br>
भुक्त्वात्रमहदैश्वर्यं वैष्णवं पदमाप्नुयात् ॥ ३५।२९३ ॥<br>
यद्यद्द्रव्यं मुदा युक्तो दद्यात्तु हरये नरः ।<br>
तदग्रे पूजकेभ्यश्च गुरवे च विशेषतः ॥ ३५।२९४ ॥<br>
तत्प्रीत्यै चेतरेभ्यश्च ब्राह्मणेभ्यो विधानतः ।<br>
समृद्धिं तस्य तस्यैव द्रव्यस्याप्नोत्यसंशयम् ॥ ३५।२९५ ॥<br>
यं कामयित्वा दद्याद्यत्तत्सर्वं स लभेन्नरः ।<br>
यद्यत्कर्म तदर्थं स्यात्परिचर्या च तस्य या ॥ ३५।२९६ ॥<br>
तस्योपचारं यत्कर्म करोति श्रद्धया तु यः ।<br>
सर्वयज्ञफलं प्राप्य नामीप्यं पदमाप्नु यात् ॥ ३५।२९७ ॥<br>
तस्मादत्र प्रतिष्ठाप्य देवदेवस्य मन्दिरम् ।<br>
शक्तिलोभमकृत्वैव विभवानाञ्चभक्तितः ॥ ३५।२९८ ॥<br>
बहुधा बहुलां वृत्तिं कल्पयेच्चेत्तदुत्तमम् ।<br>
अथार्ऽचने फलं वक्ष्ये विशेषेण मधुद्विषः ॥ ३५।२९९ ॥<br>
भक्त्याप्रदक्षिणं कुर्वन्नित्यं विष्ण्वालये नरः ।<br>
सायं प्रातश्च देवेशं नमस्यन्नथ चिन्तयन् ॥ ३५।३०० ॥<br>
यः प्रमामं मुहुः कुर्यात्स तु यज्ञफलं लभेत् ।<br>
उपचारविशेषाणाद्वक्ष्यते फलम् ॥ ३५।३०१ ॥<br>
ध्यानमावाहनं कृत्वा सर्वान् कामानवाप्नुयात् ।<br>
अष्टाङ्गयोगमार्गेण मनसा भावयन् हरिम् ॥ ३५।३०२ ॥<br>
सञ्चिन्त्य मनसा पूर्वं पूतकायो महामनाः ।<br>
यः कुर्यात्पूजनं विष्णोस्तत्र देवो वसेद्ध्रुवम् ॥ ३५।३०३ ॥<br>
अर्चकस्य तपोयोगात्पूजाया श्चातिशायनात् ।<br>
आभिरूप्याच्च बिम्बस्य सन्निधेः प्रोच्यते हरेः ॥ ३५।३०४ ॥<br>
आसनं हरये दत्वा प्रतिष्ठां लभते चिरम् ।<br>
स्वागतेनानुमानेन यः पूजयति माधवम् ॥ ३५।३०५ ॥<br>
सर्वैरनुमतो भूत्वा स्वागतं सो ऽभिपद्यते ।<br>
पाद्यमाचमनीयं च समर्प्य हरये नरः ॥ ३५।३०६ ॥<br>
बाह्यमाभ्यन्तरं यत्तु पापं तेन विमुच्यते ।<br>
नित्यं पुष्पाणि पुण्यानि भक्त्या यस्तु समर्चयेत् ॥ ३५।३०७ ॥<br>
सूर्यकोटिनिभं दिव्यं विमानमधिरुह्यसः ।<br>
विष्णुलोकं गतस्सत्यं विष्णुवन्मोदते चिरम् ॥ ३५।३०८ ॥<br>
देवेशं पुष्पमालाद्यैरलङ्कुर्याच्च यो बुधः ।<br>
तस्यानन्तफलं प्रोक्त मनन्तो भगवान् हरिः ॥ ३५।३०९ ॥<br>
चम्पकाशोकपुन्नाग जातीमलयपङ्कजम् ।<br>
समर्प्य देवदेवाय शुभानामाश्रयो भवेत् ॥ ३५।३१० ॥<br>
दमनोशीरलामज्जा केतक्युत्पलमर्पयेत् ।<br>
मङ्गलं तस्य निश्छिद्रं भवेदेव न संशयः ॥ ३५।३११ ॥<br>
तुलसीमर्पयेद्विद्वान् पादयोर्भक्तितो हरेः ।<br>
स चान न्तफलं प्राप्य मोदते विष्णुसन्नेधौ ॥ ३५।३१२ ॥<br>
सुगन्धिपुष्पदानेन सुगन्धिर्जायते नरः ।<br>
बहुपुष्पप्रदानेन बहुधा तुष्यते?हरिः ॥ ३५।३१३ ॥<br>
बहुजातिसुमानां च दानेन प्रीयते स वै ।<br>
पादयोरर्पणाद्विष्णोः पुष्पाणां सञ्चयं सकृत् ॥ ३५।३१४ ॥<br>
पदेपदे चाश्वमेधफलं प्राप्नोत्यसंशयम् ।<br>
तुलसीं मूर्थ्नि देवस्य समर्प्य मधुविद्विषः ॥ ३५।३१५ ॥<br>
नरः पापाद्विमुच्येत कर्मणा नोपलिप्यते ।<br>
सर्वाङ्गेष्वर्पयन् पुष्पं सर्वगस्य नरो हरेः ॥ ३५।३१६ ॥<br>
सर्वदा सर्वलोकेषु कामचोरो भविष्यति ।<br>
अलङ्कृत्य फलैर्देवं पुष्पार्पणफलं लभेत् ॥ ३५।३१७ ॥<br>
सङ्गन्धचन्दनद्रव्यं कर्पूरादियुतं तथा ।<br>
यथार्हमर्पयेदङ्गेश्लक्ष्णं सर्वाङ्गसुन्दरम् ॥ ३५।३१८ ॥<br>
स नरो विष्णुसालोक्यं प्रयात्यमरदुर्लभम् ।<br>
स्वयमेवाहृतैः पुष्पैः पूजयेद्यस्तु माधवम् ॥ ३५।३१९ ॥<br>
स सर्वान् समवाप्नोति पुष्पार्पणफलादिकान् ।<br>
सर्वेषामपि पुष्पाणां तुलसी प्रीतिदा हरेः ॥ ३५।३२० ॥<br>
तुलसीदलमादाय यत्र गच्छति पूजकः ।<br>
अनुगच्छति तं देवो यथा गोर्वत्सला भृशम् ॥ ३५।३२१ ॥<br>
प्रत्यहं पूजयेद्यस्तु तुलस्या गरुडध्वजम् ।<br>
जन्ममृत्युजराव्याधिमुक्तो मुक्तिमवाप्नुयात् ॥ ३५।३२२ ॥<br>
मणिकाञ्चनपुष्पाणि मुक्तावैदूर्यकानि च ।<br>
तुलसीदलदानस्य कलां नार्ऽहन्ति षोडशीम् ॥ ३५।३२३ ॥<br>
सुमञ्जरीदलैर्युक्तैः कोमलैस्तुलसीदलैः ।<br>
ये कुर्वन्ति हरेः पूजां ते कृतार्थाः कलौ युगे ॥ ३५।३२४ ॥<br>
शुष्कं पर्युषितं वार्ऽद्रं काष्ठं वा तुलसीदलम् ।<br>
अर्चने वासुदेवस्य लक्षकोटिगुणं भवेत् ॥ ३५।३२५ ॥<br>
तुलसीग्रहणं शस्तं विष्णोरर्चनहेतवे ।<br>
वर्ज्यं पर्युषितं पुष्पं न वर्ज्यं तुलसीदलम् ॥ ३५।३२६ ॥<br>
वर्ज्यं पर्युषितं तोयं न वर्ज्यं जाह्नवीजलम् ।<br>
अन्यत्पर्युषितं वर्ज्यं न वर्ज्यं पद्मपुष्पकम् ॥ ३५।३२७ ॥<br>
शुष्कैः पर्युषितैर्वापि काष्ठमूलमृदादिभिः ।<br>
अर्चनाद्वासुदेवस्य मुक्तो भवति पूरुषः ॥ ३५।३२८ ॥<br>
पुष्कराद्यानि तीर्थानि गङ्गाद्यास्सरितस्तथा ।<br>
देवा दिविस्थिता ये वैतिष्ठन्ति तुलसीदले ॥ ३५।३२९ ॥<br>
तावद्गर्जन्ति पुष्पाणि मालत्यादीनि गर्वतः ।<br>
यावन्न प्राप्यते पुण्या तुलसी विष्णुवल्लभा ॥ ३५।३३० ॥<br>
सकृदभ्यर्च्य गोविन्दं तुलस्या चैव मानवः ।<br>
मुक्तिभागी निरातङ्कं कृष्णस्यानुचरो भवेत् ॥ ३५।३३१ ॥<br>
नाक्षतैरर्चयेद्विष्णुं न शम्भुं शङ्खवारिणा ।<br>
नार्चयेद्दूर्वया दुर्गां न तुलस्या सुरान्तरम् ॥ ३५।३३२ ॥<br>
दलालाभे तुलस्यास्तु पत्रैराराधयेद्धरिम् ।<br>
पत्रालाभे शिफाभिर्वा शिफाभावे शिफालवैः ॥ ३५।३३३ ॥<br>
लवालाभे मृदा तत्र भक्तिमानर्चयेद्धरिम् ।<br>
हरेरभ्यर्चनायां च तुलसी साधनं परम् ॥ ३५।३३४ ॥<br>
अलाभे तुलसी च तन्नामग्रहणं परम् ।<br>
भगवानरविन्दाक्षस्सन्तुष्यति सहस्रधा ॥ ३५।३३५ ॥<br>
न पद्मैर्नापि कल्हारैर्न हेमकुसुमैरपि ।<br>
तथा तुष्यति गोविन्दो यथैन तुलसीदलैः ॥ ३५।३३६ ॥<br>
सङ्गृह्य तुलसीं भक्त्या सर्वानिष्ट ।<br>
तुलस्यैव हरेः पूजां ये कुर्वन्ति सदा भुवि ॥ ३५।३३७ ॥<br>
तस्मात्तुलस्या सदृशं स च भूतं न भावि च ।<br>
तुलसीकाननामोदवापिता यत्र मारुताः ॥ ३५।३३८ ॥<br>
न तत्र धरणीभागे चरन्ति यमकिङ्कराः ।<br>
&ldquo;तुलसी तुलसीऽऽत्येवं नामान्यावर्तयन्तिये ॥ ३५।३३९ ॥<br>
ते विष्णुलोकमासाद्य पश्यन्ति मधुसूदनम् ।<br>
दर्शनाच्छ्रवणात्स्वर्शात्स्मरणात्कीर्तनादपि ॥ ३५।३४० ॥<br>
पुनाति तुलसी पुण्या दशपूर्वान् दशावरान् ।<br>
तुलसीकाननं यत्र यत्र वा हरिकीर्तनम् ॥ ३५।३४१ ॥<br>
तत्रैवास्ते हरिश्श्रीमान् शङ्खचक्रगदायुधः ।<br>
यः पूजयेत्फलैर्विष्णुं नुपक्वैरमृतोपमैः ॥ ३५।३४२ ॥<br>
पुण्यवृक्षसमुद्भूतैस्तत्फलं केन वर्ण्यते ।<br>
चन्दनागुरुकोष्ठ्वाद्यैर्भूपमाघ्रापयेच्चयः ॥ ३५।३४३ ॥<br>
सूर्यलोकं स गत्वैव याति विष्णोः परं पदम् ।<br>
घृतेन कापिलेनैव दृढवर्तियुतं तु यः ॥ ३५।३४४ ॥<br>
दर्शयेद्देवदेवस्य दीपं दृष्टिमनोहरम् ।<br>
सो ऽन्धं नैव प्रविशति नरकं नरपुङ्गवः ॥ ३५।३४५ ॥<br>
यस्तु तैलेन सन्दीप्तं दर्शयेद्दीपमुज्ज्वलम् ।<br>
विमानमतिविद्योति यात्यारुह्य तमःपरम् ॥ ३५।३४६ ॥<br>
कर्बूरदीपं यो भक्त्या दर्शयेद्धरये नरः ।<br>
तस्य पापानि नश्यन्ति निर्लेपस्स भविष्यति ॥ ३५।३४७ ॥<br>
विधिनार्ऽघ्यं हरेर्दद्यादष्ठाङ्गं भक्तितो नरः ।<br>
चन्द्रलोकं स गत्वैव याति विष्णोः परं पदम् ॥ ३५।३४८ ॥<br>
सुगन्धि शुभमुत्पूतं स्नानतोयं च यो ददेत् ।<br>
देवेशस्य विशेषण स भवेद्वीतकल्मषः ॥ ३५।३४९ ॥<br>
ततश्च वारुणं लोकं प्राप्य तत्रैव मोदते ।<br>
प्लोतवस्त्रोत्तरीयाणि विशुद्धानि मृदूनि च ॥ ३५।३५० ॥<br>
देवदेवस्य दत्वा तु सौम्यं लोकमवाप्नुयात् ।<br>
कार्पासमथ च क्षौमं कौशेयं राङ्कवं तथा ॥ ३५।३५१ ॥<br>
यथाशक्ति समर्प्यैव फलं चानन्तमश्नुते ।<br>
कार्पासाद्राङ्गवं तस्मात्कौ शेयं क्षौममित्यपि ॥ ३५।३५२ ॥<br>
प्रशस्तं कथितं वस्त्रं यथा शक्त्यनुरूपतः ।<br>
सौवर्णाभरणान्यत्र मुक्तामणिकृतानि वा ॥ ३५।३५३ ॥<br>
अर्पयेद्देवदेवस्य भवेद्भूमिपतिस्स हि ।<br>
जाम्बूनदं शातकुम्भं हाटकं वैणवं तथा ॥ ३५।३५४ ॥<br>
श्रुङ्गी च शुक्तिजं चैव जातरूपमतः परम् ।<br>
रसविद्धं तथा प्रोक्तमाकरोद्गतमित्यपि ॥ ३५।३५५ ॥<br>
प्रोक्तं बहुविधं हेम पूर्वात्पूर्वात्परं परम् ।<br>
प्रत्युप्तानि विशेषेण रत्नैर्नावाविधैर्हरेः ॥ ३५।३५६ ॥<br>
भूषणान्यर्पयेद्भक्त्या मित्राण्यस्य नवग्रहाः ।<br>
राजश्रियं च भुक्त्वा न्ते विष्णुलोकं स गच्छति ॥ ३५।३५७ ॥<br>
उपवीतं तु यो दद्यात्सौवर्णैस्तन्तुभिः कृताम् ।<br>
द्विजोत्तमस्स्याद्विज्ञानी ब्रह्मलोकमवाप्नुयात् ॥ ३५।३५८ ॥<br>
सालग्रामैश्च बहुभिर्निर्मितां मालिकां तु यः ।<br>
अर्पयेद्देवदेवस्य स विष्णोर्याति सन्निधिम् ॥ ३५।३५९ ॥<br>
लक्ष्मीः प्रियतमा विष्णोस्सा हि नित्यानपायिनी ।<br>
स्वसङ्काल्पानुविद्धा च शक्तिस्सर्वात्मिका परा ॥ ३५।३६० ॥<br>
प्रकृतेर्मूलभूता च स्वामिनी जगतां सताम् ।<br>
लक्ष्मीप्रतिकृतिं कृत्वा मणिमुक्तादिभिर्मुना ॥ ३५।३६१ ॥<br>
आबध्य मालिकायां यो देवेशाय समर्पयेत् ।<br>
तस्य प्रसन्नौ जायेते दम्पती जगतः पती ॥ ३५।३६२ ॥<br>
मात्रां च देवदेस्य दत्वा हस्ते विशेषतः ।<br>
सर्वान् कामानवाप्नोति चरांशस्तर्पितो हरेः ॥ ३५।३६३ ॥<br>
मधुपर्कं हरेर्दद्याद्भक्त्या प्रीतिकरं हरेः ।<br>
विरजाम्ऽ बरसंवीतश्शशाङ्कधवलो मुदा ॥ ३५।३६४ ॥<br>
चन्द्रलोकाधिपो भूत्वा यायाद्विष्णुपदं महत् ।<br>
हविर्नि वेद्य देवस्य प्रतिष्ठाफलमश्नुते ॥ ३५।३६५ ॥<br>
प्रभूतं विनिवेद्यैव जीर्णोद्धारफलं तथा ।<br>
पायसं विनिदेद्यैव हरेर्भक्त्या विशेषतः ॥ ३५।३६६ ॥<br>
पयोह्रदैश्च पितरस्तृप्तिमायान्ति तस्यतु ।<br>
कृसरं विनिवेद्यैव देवस्य मुदितो नरः ॥ ३५।३६७ ॥<br>
अक्षयं प्रतिपद्येत स्वगृहे ऽन्नं चिरं चिरम् ।<br>
गौल्यं निवेद्य देवस्य प्राप्नोति गुडपर्वतान् ॥ ३५।३६८ ॥<br>
मुद्गान्नस्य प्रदानेन मुद्गराशिं समाप्नुयात् ।<br>
यवोदनस्य दोनेन नीरोगो भवति ध्रुवम् ॥ ३५।३६९ ॥<br>
शुद्धान्नस्य प्रदानेन त्रिशुद्धा भवति प्रजा ।<br>
अपूपादिप्रदानेन मनस्वी जायते नरः ॥ ३५।३७० ॥<br>
उपदंशादिदानेन नोपदंशो भविष्यति? ।<br>
सुगन्धि स्वादु शुद्धं च पानीयं यो हरेर्ददेत् ॥ ३५।३७१ ॥<br>
हविर्दानफलस्यार्धं फलं सम्यक् समश्नुते ।<br>
कदल्या नारिकेलस्य चूतस्य पनसस्य च ॥ ३५।३७२ ॥<br>
फलानि च नुपक्वानि भक्त्या शुद्धानि यो ददेत् ।<br>
हविर्दानाच्चतुर्भागं फलं सो ऽपि समाप्नुयात् ॥ ३५।३७३ ॥<br>
कर्पूरैलालवङ्गैश्च तथा जातीफलादिभिः ।<br>
मातुलुङ्गफलैश्शुद्धैस्सुपक्वैश्च युतं तथा ॥ ३५।३७४ ॥<br>
ताम्बूलं क्रमुकैर्युक्तं मुखवासं च यो ददेत् ।<br>
सर्वैश्वर्यमवाप्नोति विष्णुलोकं च गच्छति ॥ ३५।३७५ ॥<br>
विधिना बलिमाराध्य कारयेद्यः प्रदक्षिणम् ।<br>
बलं बलवतां लब्ध्वा विष्णुलोकं स गच्छति ॥ ३५।३७६ ॥<br>
बलिं सेवेत यो भक्त्या सो ऽपि यज्ञफलं लभेत् ।<br>
देवस्य मण्डपं कुर्याद्गन्धपुष्पैः प्रपान्तुवा ॥ ३५।३७७ ॥<br>
सर्वैश्वर्यमवाप्यैव नित्यपुष्पफलं व्रजेत् ।<br>
विष्णोः कथास्तु सङ्कीर्त्यस्तोत्रैः स्तुत्वा च वैष्णवैः ॥ ३५।३७८ ॥<br>
श्रुत्वाभक्त्या हरिं ध्यायन् विष्णुलोके महीयते ।<br>
सौम्यान् पुण्यानिमान् विष्णोश्चतुरो ऽप्यर्चनाविधीन् ॥ ३५।३७९ ॥<br>
श्रावयेद्यो बुधो भक्त्या तथा यश्श्रुणुयादपि ।<br>
सर्वपापविनिर्मुक्ता वैष्णवं पदमाप्नुयुः ॥ ३५।३८० ॥<br>
अथोत्सवादिकरणे फलं वक्ष्ये मधुद्विषः ।<br>
सकामानां फलं काम्यमकामानां परं पदम् ॥ ३५।३८१ ॥<br>
उत्सवं तु प्रवक्ष्यन्ति देवदेवार्चनां सुराः ।<br>
उत्साह उत्सवः प्रोक्तो मनुष्याणां विशेषेतः ॥ ३५।३८२ ॥<br>
उदित्युत्कृष्टशब्दो ऽयं सवो यज्ञ उदाहृतः ।<br>
तस्मादुत्तमयज्ञत्वादुत्सवः परिभाष्यते ॥ ३५।३८३ ॥<br>
वाजिमेधास्तयागानां तस्माद्देवोत्सवो वरः ।<br>
उत्सवं देवदेवस्य यः कुर्यात्स्वकुलं स्वकम् ॥ ३५।३८४ ॥<br>
उत्तारयन् स्वयं विष्णोस्स याति परमं पदम् ।<br>
सवादुत्तारणं यस्मादुत्सवः परिकीर्त्यते ॥ ३५।३८५ ॥<br>
स यज्ञो वो नरान् युष्मानुत्तारयति निश्चयम् ।<br>
इति वेदा वदन्तीति स उत्सव उदीर्य ते ॥ ३५।३८६ ॥<br>
वाजीमेधसहस्रेण यजतो यत्फलं भवेत् ।<br>
यश्चोत्सवेन यजते तयोस्तुल्यं फलं न्मृतम् ॥ ३५।३८७ ॥<br>
यागानामपि सर्वेषां फलमुत्सवकर्मणा ।<br>
देवस्याश्नुवते सर्वं ये यजन्ते संशयः ॥ ३५।३८८ ॥<br>
सवानुत्क्रमते यस्मात्तस्मादुत्सव उछ्यते ।<br>
उपकुर्वन्ति ये मर्त्या देवस्योत्सवकर्मणि ॥ ३५।३८९ ॥<br>
कर्माणा मनसा वाचा ते ऽपि यान्ति फलं बहु ।<br>
ग्रामे वा रगरे वऽपि पत्तने वा महोत्सवः ॥ ३५।३९० ॥<br>
यत्र प्रवर्तते विष्णोस्सम्पदस्सन्ति तत्र वै ।<br>
यत्र देशे जनपदे राष्ट्रे वा प्युत्सवो हरेः ॥ ३५।३९१ ॥<br>
नापमृत्युभयं तत्र नैनावग्रहसम्भवः ।<br>
नैव चोराद्युपहतिर्न तापत्रयसङ्गतिः ॥ ३५।३९२ ॥<br>
धर्मश्चतुष्पाद्वर्तेत कलौ तत्रादिमो युगः ।<br>
धार्मिकश्च भवेद्राजा प्रजा धर्मपरायणाः ॥ ३५।३९३ ॥<br>
भवन्ति सुखिनस्सर्वे सर्वदुःखविवर्जिताः ।<br>
महोत्सवे वर्तमाने यदर्थिभ्यः प्रदीयते ॥ ३५।३९४ ॥<br>
पानीयमन्नं वस्त्रं वा तत्सहस्रगुणं भवेत् ।<br>
पुष्पमुलफलैरिज्या देवस्याभरणादिकैः ॥ ३५।३९५ ॥<br>
क्रियमाणा यथाशक्ति नित्यानन्त्याय कल्पते ।<br>
सेवन्ते तत्र ये देवमहर्निशमतन्द्रिताः ॥ ३५।३९६ ॥<br>
तेषां पुण्यफलं वक्तुं नालं देवास्सहासुराः ।<br>
आलेपनं मार्जनं च रजः प्रशमनं तथा ॥ ३५।३९७ ॥<br>
वारिभीर्दीपिकारोपं क्ष्वेलनास्फोटनादिकम् ।<br>
कुर्वन्तिये ब्राह्मलोकं प्रयान्त्यमरदुर्लभम् ॥ ३५।३९८ ॥<br>
यानं वहन्ति ये विप्रास्ते यान्ति ब्रह्मणः पदम् ।<br>
रथं वहन्ति ये चाश्वास्ते ऽपि यान्तिसुरालयम् ॥ ३५।३९९ ॥<br>
छत्रादिधारिणश्चापि मोदन्ते दिवि मानवाः ।<br>
आचार्याश्चार्चकाश्चैव तथैव परिचारकाः ॥ ३५।४०० ॥<br>
उत्सवे ऽधिकृता विष्णोः प्राप्नुवन्ति यथेप्सितम् ।<br>
ऋचो यजूंषि सामानि ये तत्राधीयते जनाः ॥ ३५।४०१ ॥<br>
ते परे व्योम्नि देवस्य पार्श्वे वर्तन्ति निस्स्पृहाः ।<br>
सर्वशान्तिकरं सर्वदुःखोत्सादनमुत्तमम् ॥ ३५।४०२ ॥<br>
राज्ञो राष्ट्रस्य सुखदमायुरारोग्य वर्धनम् ।<br>
प्रजानां वासुदेवस्य कल्याणाराधनं महत् ॥ ३५।४०३ ॥<br>
इमं देवादयस्सर्वे विष्णोरुत्सवमुत्तमम् ।<br>
कृत्वा शाश्वतिकं स्थानं प्राप्नुवन्त्यतिदुर्लभम् ॥ ३५।४०४ ॥<br>
अथ वक्ष्ये विशेषेण महास्नपनजं फलम् ।<br>
येन द्रव्येण देवेशं स्नापयेद्यस्तुभक्तितः ॥ ३५।४०५ ॥<br>
तद्द्रव्यं वर्थते तस्य नश्यं त्येवाशुभानि तु ।<br>
राज्ञो राष्ट्रस्य तद्द्रव्यं समृद्ध्यैव भविष्यति ॥ ३५।४०६ ॥<br>
अशुभानि विनश्यन्ति शूभानि प्रभवन्ति च ।<br>
निर्माति यःप्रपां विष्णोर्देवस्य न्नपनाय वै ॥ ३५।४०७ ॥<br>
तस्य निर्मीयते गेहस्स्वर्गे स्वर्गनिवासिभिः ।<br>
मृद्भिस्संस्नापनाद्भूमिस्सर्वसस्यान्विता भवेत् ॥ ३५।४०८ ॥<br>
नगैः प्रदक्षिणादेव गोत्रस्य स्थितिराप्यते ।<br>
धान्यैस्संस्नापनाद्विष्णोर्धान्यानां वृद्धिराप्यते ॥ ३५।४०९ ॥<br>
अङ्कुरैरर्चनाद्विष्णोः प्रजावृद्धिर्भविष्यति ।<br>
मङ्गलैः पूजनात्सर्वमङ्गलानि भवन्ति वै ॥ ३५।४१० ॥<br>
स्नापनात्पञ्चभिर्गव्यैः पापं सश्यति सर्वधा ।<br>
घृतेन स्नापनाद्भुयात्सामाध्ययनजं फलम् ॥ ३५।४११ ॥<br>
क्षीरेण स्नापयेद्विष्णुं गाश्च क्षीरवतीरियात् ।<br>
मधुना स्नापयेद्विष्णुं मधुस्यन्दि भवेद्वचः ॥ ३५।४१२ ॥<br>
दध्ना संस्नापयेद्देवमच्छं तस्य भवेद्यशः ।<br>
गन्धोदस्नापनाद्विष्णोस्सर्वसम्पद्वृतोभवेत् ॥ ३५।४१३ ॥<br>
स्नापयेदक्षतोदैस्तु प्रजा तस्याक्षता भवेत् ।<br>
फलोदकस्नापनेन शुभानीयात्फलानि तु ॥ ३५।४१४ ॥<br>
स्नापनात्तु कुशोदेन ब्रह्मवर्चसमाप्नुयात् ।<br>
रत्नोदकस्नापनेन मणिरत्नादि वर्धयेत् ॥ ३५।४१५ ॥<br>
जप्योदकस्य स्नानेन सर्वजापफलं लभेत् ।<br>
भवन्त्योषधयस्सर्वास्सर्वौषध्युदकाप्लवात् ॥ ३५।४१६ ॥<br>
पुण्यपुष्पार्चनेनैव पुण्यवान् जायते नरः ।<br>
चूर्णैश्श्रीवेष्टकादीनीमर्पणाद्वृद्धिरायुषः ॥ ३५।४१७ ॥<br>
उद्वर्तनात्कषायेण चूर्णेनावाप्यते रुचिः ।<br>
तीर्थोदस्नापनेनैव तीर्थयात्राफलं भवेत् ॥ ३५।४१८ ॥<br>
वनौषधीभिस्संस्पर्शाद्भवेन्नित्यमरोगता ।<br>
हारिद्रचूर्णस्नानेन प्रीतो भवति चाच्युतः ॥ ३५।४१९ ॥<br>
मार्जनात्सर्वगन्धैश्च श्रीर्भवत्यचला चला ।<br>
मार्जनान्मूलगन्धैश्च कुलमेधेत नित्यशः ॥ ३५।४२० ॥<br>
धातुभिश्चाप्यलङ्काराद्धातुवृद्धिर्भविष्यति ।<br>
अन्यैरनुक्तैर्वा यस्तुद्रव्यैः स्नापनकर्मणि ॥ ३५।४२१ ॥<br>
उपतिष्ठेज्जगद्योनिं फलं प्राप्नोति विस्तृतम् ।<br>
यस्तु कुर्याज्जलद्रोणीं स्नानपीठं च शार्ङ्गिणः ॥ ३५।४२२ ॥<br>
स सर्वैः पूज्ययानन्तु पीठे चात्युन्न ते वसेत् ।<br>
एवं यस्स्नपनं विष्णोः कारयेच्छक्तितो नरः ॥ ३५।४२३ ॥<br>
यथोक्तानीह लब्ध्वैवफलानि सुचिरं भुवि ।<br>
अन्ते विमासमारुह्य हैमं देवैः परीवृतः ॥ ३५।४२४ ॥<br>
किन्नरैरप्सरोभिश्च नृत्तैर्गेयैश्च तर्पितः ।<br>
यक्षैर्वृतो ऽथ गन्धर्वैस्त्सूयामानो मुदान्वितः ॥ ३५।४२५ ॥<br>
सर्वलोकात्परं पुण्यं वैकुण्ठं लोकमाप्नुयात् ।<br>
देवदेवस्य विष्णोस्तु स्नपनं भक्तिमांस्तु यः ॥ ३५।४२६ ॥<br>
सेवेत सो ऽपि पाप्मभ्यो मुच्यते नात्र संशयः ।<br>
स्नापनान्तेतु देवेशस्योत्सवं यश्च कारयेत् ॥ ३५।४२७ ॥<br>
प्रजावृद्धिं श्रियं स्फारां समाप्नोति विशेषतः ।<br>
उत्सवं सेवतेयस्तु सो ऽपि यज्ञफलं लभेत् ॥ ३५।४२८ ॥<br>
विष्णुपञ्चदिने यस्तु देवेशं स्नापयेत्प्रभुम् ।<br>
तस्य स्यान्महती सम्पत्पशुपुत्रादि सम्मिता ॥ ३५।४२९ ॥<br>
ग्रहणे विषुवे तद्वत्सङ्क्रमादिषु चैवहि ।<br>
अन्येष्वपि च पुण्येषु कार्येषु जगतः प्रभुम् ॥ ३५।४३० ॥<br>
स्नापयेद्यश्च सेवेत फलमाप्नोति सो ऽपि सः ।<br>
यः कुर्याद्वैष्णवं धाम भक्तिश्रद्धासमन्वितः ॥ ३५।४३१ ॥<br>
खण्डिते स्फटिते धाम्नि दूषिते च सूधादिभिः ।<br>
समादध्यात्पुनर्धाम स लोकं याति वैष्णवं ॥ ३५।४३२ ॥<br>
चोरैरपहृते बिम्बेयः कुर्यात्प्रतिमां पुनः ।<br>
स्थापयेद्भक्ति युक्तश्च स याति परमां गतिम् ॥ ३५।४३३ ॥<br>
प्रमादात्पतिते बिम्बे स्फुटते दूषिते ऽथ वा ।<br>
यः सन्धाय पुनः कुर्यात्प्रितिष्ठां पूर्ववन्मुदा ॥ ३५।४३४ ॥<br>
तस्य तष्यति देवेशो वरमिष्टं प्रदास्यति ।<br>
शीर्णे जीर्णे तथा भिन्ने भूषणादौ विशेषतः ॥ ३५।४३५ ॥<br>
नवीकृत्यार्ऽपयेद्यस्तु तस्य पापं प्रणश्यति ।<br>
यानानि रथङ्गादीन्यालोक्य शिथिलानि वै ॥ ३५।४३६ ॥<br>
समीकृत्य तु योदद्यात्तानि भक्त्या हरेन्नरः ।<br>
तस्य कायकृतं पापं तत्क्षणादेव नश्यति ॥ ३५।४३७ ॥<br>
यस्तु वीक्ष्य हरेरर्चां पतमानामनादरात् ।<br>
नर्धयेद्धनदानेन तस्य लोका मधुद्विषः ॥ ३५।४३८ ॥<br>
सीदतां वृत्तिहीनानां देवस्याघ्रे पदार्थिनाम् ।<br>
यो दद्यादुचितां वृत्तिं स यमं नोपसर्पति ॥ ३५।४३९ ॥<br>
यस्तु देवोत्सवादीनि कारयेद्भक्तिसंयुतः ।<br>
लुप्तप्रायाणि तस्या ऽऽपि भवेत्फलमन न्तकम् ॥ ३५।४४० ॥<br>
यः कुर्याद्देवतागारे लुप्तकार्याणि सत्तमः ।<br>
न तस्य कृतकृत्यत्वादमात्या यमकिङ्कराः ॥ ३५।४४१ ॥<br>
देवार्धे ब्राह्मणस्यार्ऽथे यस्त्यजेत्तनुमुत्तमाम् ।<br>
तस्य वासो भवेत्स्वर्गे चावदिद्राश्च तुर्धश ॥ ३५।४४२ ॥<br>
देवार्थे ब्राह्मणस्यार्ऽधे सर्वस्वं स्वन्त्यजेत्तु यः ।<br>
तस्य तुष्यति देवेशस्स तु स्वाराज्यमश्नु ते ॥ ३५।४४३ ॥<br>
प्रायश्चित्तनिमित्तानि सम्भूतानितु धामनि ।<br>
दृष्ट्वा च श्रद्धया युक्तोयो देवमुपतिष्ठते ॥ ३५।४४४ ॥<br>
तस्य तुष्यति देवेशः प्र हृष्टस्सम्प्रसीदति ।<br>
प्रायश्चित्तान्यशेषाणि पापौघध्वंसनाय वै ॥ ३५।४४५ ॥<br>
निर्दिष्टानि पुराकल्पे ब्रह्मणा परमेष्ठिना ।<br>
लोकानुग्रहलेतोर्वै पवृत्तो गुरुरत्वरः ॥ ३५।४४६ ॥<br>
नराणां सीदतां दृष्ट्वा चित्तवृत्तीस्सुदुर्मलाः ।<br>
प्रायश्चित्तविधानं तु प्रोवाच जगतां हितः ॥ ३५।४४७ ॥<br>
न कश्चिन्नाचरेत्कर्म शास्त्रोक्तं सकलं क्रमात् ।<br>
तस्मात्सर्वप्रयत्नेन प्रायश्चित्तं समाचरेत् ॥ ३५।४४८ ॥<br>
प्रायश्चित्तं तु कृत्वैव य उक्तामाचरेत्क्रियाम् ।<br>
तस्य स्याद्द्विगुणं पुण्यं मतस्स्यादनुपालनम् ॥ ३५।४४९ ॥<br>
भक्तिश्रद्धान्वितो यस्तु कुर्याद्वा कारयेत्क्रमात् ।<br>
देवेशस्य प्रतिष्ठादि प्रायश्चित्तान्त सत्क्रियाः ॥ ३५।४५० ॥<br>
तस्य पुण्यफलं वक्तुं न शक्यं त्रिदशैरपि ।<br>
इह लोके ऽखिलान् कामाननुभूय सुखं चिरात् ॥ ३५।४५१ ॥<br>
देहन्तेजायते सद्यश्शङ्खचक्रगदाधरः ।<br>
श्रीवत्साङ्कश्चतुर्बाहुश्श्यामलाङ्गस्सु सुन्दरः ॥ ३५।४५२ ॥<br>
गगने गरुडारूढस्सर्व देवनमस्कृतः ।<br>
अदित्यमण्डलं भित्वा गत्वा शुभ्रांशुमण्डलम् ॥ ३५।४५३ ॥<br>
ततो ऽवतीर्य निखिलान् लोकानपि यथाक्रमम् ।<br>
सत्यस्थं सत्यरोकस्थं जगतः प्रभवाप्ययम् ॥ ३५।४५४ ॥<br>
तथाशेषविशेषं च नित्यानन्दं निरञ्जनम् ।<br>
सुधारससमास्वादतुलितं नित्यतृप्तिदम् ॥ ३५।४५५ ॥<br>
शाश्वतं तत्परञ्ज्योतिः प्रविशेन्नात्र संशयः ।<br>
अथ वक्ष्ये विशेषेण क्रियालोपे च यत्फलम् ॥ ३५।४५६ ॥<br>
निर्मातुमालयं यस्तु सङ्कल्प्य मतिमान्नरः ।<br>
परेणेद्बोधितो भूयस्तस्मा दर्थान्नि वर्तते ॥ ३५।४५७ ॥<br>
तावुभौ नरकं प्रेत्य भवेतां दुःखभागिनौ ।<br>
कर्ता कारयिता चैव प्रेरकश्चानुमोदकः ॥ ३५।४५८ ॥<br>
सुकृते दुष्कृते चैव वदन्ति समभागिनः ।<br>
निर्मातुमिच्छया धाम देवस्य मधुविद्विषः ॥ ३५।४५९ ॥<br>
स्वयं निवर्तते यस्तु तस्य स्यान्महती विपत् ।<br>
सङ्कल्प्य देवतागारं निर्मातुं यो विशेषतः ॥ ३५।४६० ॥<br>
आचार्यं वृणुयान्नो चेत्तस्य कार्यं प्रणश्यति ।<br>
आचार्यस्सततं गोप्ता आचार्यस्तु पिता स्मृतः ॥ ३५।४६१ ॥<br>
आचार्यस्सर्वमेवेति यो मन्येत स मन्यते ।<br>
आरभ्य गेहनिर्माणं देवस्य जगतः पतेः ॥ ३५।४६२ ॥<br>
असमाप्य तु यो मूढो निवर्ते प्रविलोभतः ।<br>
तस्य सम्पद्विनाशस्स्यात् क्रुद्धो भवति चाव्ययः ॥ ३५।४६३ ॥<br>
प्रवृत्तायां प्रतिष्ठायां येन केनापि हेतुना ।<br>
यः कुर्यादन्तरायं तु तस्य पुण्यं विनश्यति ॥ ३५।४६४ ॥<br>
येन विघ्नस्तदा भूयात्तं हत्वापि न दोषभाक् ।<br>
यस्तु शास्त्रोदितं कर्म कुर्वन्तं च पदार्थिनम् ॥ ३५।४६५ ॥<br>
शिल्पिनं विवदेन्मूढस्तस्य नास्तिफलं क्वचित् ।<br>
विवदेत य उच्छास्त्रमाचार्येण पदार्थिना ॥ ३५।४६६ ॥<br>
तस्याशुभानि भूयांसि भवेयुर्नात्र संशयः ।<br>
अध्वरे वर्तमाने तु सम्भारान् शास्त्रचोदितान् ॥ ३५।४६७ ॥<br>
यो न दद्यात्स पापीयान् नाप्नुयात् कर्मजं फलम् ।<br>
प्रतिष्ठाप्य हरेर्बिम्बं यो न सत्कुरुते गुरुम् ॥ ३५।४६८ ॥<br>
अन्यान्पदार्थिनश्चापि स किञ्चिन्नाप्नुयात्फलम् ।<br>
प्रतिष्ठान्ते तथा नित्यमविच्छिन्नं तु पूजितुम् ॥ ३५।४६९ ॥<br>
अर्चकं वृणुयान्नो चेद्यजमानो विनश्यति ।<br>
अर्चकं च तथाचार्यमन्यांश्चापि पदार्थिनः ॥ ३५।४७० ॥<br>
कालावधिं विनिश्चित्य यः कर्मसु नियोजयेत् ।<br>
स भवेद्ब्रह्महा चैव धनं तस्य विलुप्यति ॥ ३५।४७१ ॥<br>
दायर्हां कायेद्व्रत्तिमर्चकस्य न चेद्यदि ।<br>
यजमानो विपद्येत देवावासो नशिष्यति ॥ ३५।४७२ ॥<br>
आचार्यमर्चकं कुर्यात् स्वस्थानाद्यो ऽवरोपितम् ।<br>
अन्यं वा योजयेत्तत्र तावुभौ विनशिष्यतः ॥ ३५।४७३ ॥<br>
आपद्यपि च कष्ठायां न कदाप्यन्यमर्चकम् ।<br>
पूर्वावरोपणादेव नियुञ्ज्यात्तु कथं चन ॥ ३५।४७४ ॥<br>
आद्यार्चकस्य वंशेतु जायन्ते ये महाशयाः ।<br>
सर्वे च क्रमशः पूजां कर्तुमर्हन्ति ते यतः ॥ ३५।४७५ ॥<br>
पित्र्यं भवति देवस्य दायाद्यं पूजनं स्वतः ।<br>
तस्मात्तद्वंशजान् हित्वा यद्यन्यैः कारितार्ऽचना ॥ ३५।४७६ ॥<br>
ब्रह्महत्याभवेत्तस्य तत्बूजा निष्फला भवेत् ।<br>
यस्तुदद्यादर्चकाय भृत्यर्थं के वलं धनम् ॥ ३५।४७७ ॥<br>
अन्यद्वाप्यस्थिरं वस्तु न हरिस्तेन तुष्यति ।<br>
लोभान्मोहादथाज्ञानाद्य आदत्तेर्ऽचको धनम् ॥ ३५।४७८ ॥<br>
वेतनार्धं तथा दद्याद्यजमानो विमूढधीः ।<br>
उभौतौनरकं यातो यादच्चन्द्र दिवाकरम् ॥ ३५।४७९ ॥<br>
वित्तार्थं पूजयेद्यस्तु नियम्याप्यवधिं हरिम् ।<br>
सवैदेवलको नाम सर्वकर्म बहिर्कृतः ॥ ३५।४८० ॥<br>
अदत्वा वसुधामग्रे पूजनार्थ मथार्चके ।<br>
निर्माति ब्राह्मणं भूयो यजमानस्तु देवलम् ॥ ३५।४८१ ॥<br>
नह्यस्मात्पातकं किञ्चि द्ब्राह्मणाया ऽपराध्यति ।<br>
अलब्ध्वादेवतागारनिर्माणसदृशं फलम् ॥ ३५।४८२ ॥<br>
ब्रह्मघ्नत्वमनुप्राप्य विनश्यति न संशयः ।<br>
हर्ता हारयिता भूमेर्दत्तस्य दनुशासिनः ॥ ३५।४८३ ॥<br>
तत्किङ्कराणामन्येषां यो मूढस्स तमोवृतः ।<br>
सम्बद्धो वारुणैः पाशैः कृष्यमाणस्समन्ततः ॥ ३५।४८४ ॥<br>
दुःखितो नरके भूयस्तिर्यग्योनिषु जायते ।<br>
स्वदत्तां वरदत्तां वा यो हरेत वसुन्धराम् ॥ ३५।४८५ ॥<br>
षष्टिर्वर्षसहस्राणि विष्ठायां जायते कृमिः ।<br>
स्वदत्ताद्द्विगुणं पुण्यं परदत्तानु पालनम् ॥ ३५।४८६ ॥<br>
परदत्तापहारेण स्वदत्तं निष्पलं भवेत् ।<br>
अन्यायेन हृता भूमिरन्यायेनैन हारिता ॥ ३५।४८७ ॥<br>
हरतो हारकस्यापि दहत्यासप्तमं कुलम् ।<br>
पञ्च कन्यानृते हन्ति दश हन्ति गवानृते ॥ ३५।४८८ ॥<br>
शतमश्वानृते हन्ति सहस्रं पुरुषानृते ।<br>
हन्ति जातानजातांश्च हिरण्यार्ऽधे ऽनृतं वदन् ॥ ३५।४८९ ॥<br>
सर्वं भूम्यनृते हन्ति नो ब्रूयादनृतं क्वचित् ।<br>
विन्ध्याटवीष्वतोयासु शुष्ककोजरवासिनः ॥ ३५।४९० ॥<br>
कृष्णसर्पाः प्रजायन्ते देवब्रह्मस्वहारिणः ।<br>
तटाकानां सहस्रेण हयमेधशतेन च ॥ ३५।४९१ ॥<br>
गवां कोटिप्रदानेन भूमिहर्तान शुद्ध्यति ।<br>
ब्रह्मस्वं ब्रह्महत्या च दरिद्रस्य च यद्धनम् ॥ ३५।४९२ ॥<br>
गुरुमित्रधनं चैव स्वर्गस्थमपि पातयेत् ।<br>
ब्रह्मस्वे नो मतिं कुर्यात्प्राणैः कण्ठगतैरपि ॥ ३५।४९३ ॥<br>
अग्निदग्धाः प्ररोहान्ति ब्रह्मदग्धो न रोहति ।<br>
न विषं विषमित्याहुर्ब्रह्मस्वं विषमुच्यते ॥ ३५।४९४ ॥<br>
विषमेकाकिनं हन्ति ब्रह्मस्वं पुत्रपौत्रकम् ।<br>
ब्रह्मस्वं प्रणयाद्भुक्तं दहत्यासप्तमं कुलम् ॥ ३५।४९५ ॥<br>
विक्रमेण तु भोक्तॄणां दशपूर्वान् दशावरान् ।<br>
लोहचूर्णांश्च चूर्णांश्च विषं वा जरयेत्पुमान् ॥ ३५।४९६ ॥<br>
ब्रह्मस्वं त्रिषु लोकेषु कःपुमान् जरयिष्यति ।<br>
देवस्वं ब्राह्मणस्वं च लोभेनो पहिनस्ति यः ॥ ३५।४९७ ॥<br>
स पापात्तु परेलोके गृध्रोच्छिष्टेन जीवति ।<br>
देवद्रव्यविनाशेन ब्रह्मस्वहरणेन च ॥ ३५।४९८ ॥<br>
कुलान्यकुलतां यान्ति ब्राह्मणातिक्रमेण च ।<br>
सहस्रसम्मिता धेनुरनड्वान् दशधेनवः ॥ ३५।४९९ ॥<br>
दशावड्वत्समं यानं दशयानसमो हयः ।<br>
दशवाजिसमा कन्या भूमिदानेन सा समा ॥ ३५।५०० ॥<br>
षष्टिर्वर्ष सहस्राणि स्वर्गे तिष्ठति भूमिधः ।<br>
आच्छेत्ताचानुमन्ता च तान्येन नरके वसेत् ॥ ३५।५०१ ॥<br>
पतन्त्यश्रूणि रुदतां दीनानामवसीदताम् ।<br>
ब्राह्मणानां हृते क्षेत्रे हन्यादासप्तमं कुलम् ॥ ३५।५०२ ॥<br>
साधुभ्यो भूमिमाक्षिप्य न भूमिं विन्दतेक्वचित् ।<br>
ददद्धि भूमिं साधुभ्यो विन्दते फूमिमुत्तमाम् ॥ ३५।५०३ ॥<br>
अर्चकः प्रणिधिर्यस्माद्देवेशस्य जगत्पतेः ।<br>
स देवो ब्राह्मणस्साधुर्महद्भूतं प्रचक्षते ॥ ३५।५०४ ॥<br>
तस्मात्तदर्पितां वृत्तिं नैव शङ्केत बुद्धिमान् ।<br>
तदर्चकार्पितां भूमिं यो हरेत यतेत वा ॥ ३५।५०५ ॥<br>
किं पुनस्तस्य वक्तव्यं न भवेत्तस्य निष्कृतिः ।<br>
न वाचा शक्यते वक्तुं गतिस्तस्य दुरात्मनः ॥ ३५।५०६ ॥<br>
म्रियेत सद्य एवासौ जायते ऽथ पुनः पुनः ।<br>
न तस्य शरणं क्वापि लभ्यते पापकर्मणः ॥ ३५।५०७ ॥<br>
देवस्ये ऽपि मतिं कुर्यात्प्रह्मस्वं न हरेत्क्वचित् ।<br>
प्रासादमण्डपादीनां भोक्तारः कैटभद्विषः ॥ ३५।५०८ ॥<br>
तेमूढमतयः प्रेत्य नरकेषु निरत्ययाः ।<br>
वसन्ति भूयो जायन्ते नीचयोनिषु च ध्रुवम् ॥ ३५।५०९ ॥<br>
भूषणच्छत्रवस्त्रादिहर्ता यो दुर्मतिर्नरः ।<br>
गले निगलितः पाशैः कृष्यते निरयेषु सः ॥ ३५।५१० ॥<br>
वाहनानि च यानानि वैष्णवानि हरन्तिये ।<br>
मोहाद्वसन्ति ते दीर्घ मङ्गारनरकोदरे ॥ ३५।५११ ॥<br>
प्रेत्य भूयो ऽपि जायन्ते गर्दभोष्ट्रादियोनिषु ।<br>
चन्दनादीनि वस्तूनि पुष्पाणि सुरभीण्यपि ॥ ३५।५१२ ॥<br>
व्रजन्ति स्वानि विष्णोस्ते व्रजन्ते याम्ययातनाम्? ।<br>
अनुभूय पुनर्भूयो जायन्ते गन्धमूषिकाः ॥ ३५।५१३ ॥<br>
उपानत्पादुकापीठवाहनानि हरन्तिये ।<br>
उषित्वा नरकेष्वेते जायन्ते फणिनां कुले ॥ ३५।५१४ ॥<br>
गोभूहिरण्यवस्त्रादि धनं विष्णोः परिग्रहम् ।<br>
आहृत्य ये ऽनुभुञ्जन्ते नरकेषु दुरत्ययाः ॥ ३५।५१५ ॥<br>
उषित्वा प्रेत्य भूयो ऽपि जायन्ते श्वादियोनिषु ।<br>
सर्वेषु नरकेष्वेवं देवब्रह्मस्वहारिणः ॥ ३५।५१६ ॥<br>
नसन्ति मूढमतयो याम्यदुःखेषु यातनाः ।<br>
वासुदेवप्रतिकृतेर्भेदनच्छेदनादिषु ॥ ३५।५१७ ॥<br>
विक्रीडादीनियान्येषु यतन्ते पापचेतसः ।<br>
एते यान्ति क्रमात्सर्वास्नरकान् भृशदारुणान् ॥ ३५।५१८ ॥<br>
अन्येष्वप्यपचारेषु स्थूलसूक्ष्मेषु मानवाः ।<br>
कृतिनः प्रेत्य नरके पच्यन्ते दुःखभागिनः ॥ ३५।५१९ ॥<br>
अथनित्यार्चनायां वै देवेशस्य विशेषतः ।<br>
उपचारादिहानो तु पापस्येदं फलं भवेत् ॥ ३५।५२० ॥<br>
आसनस्य विहीने तु धर्मनाशो भविष्यति ।<br>
स्वागते बुद्धिनाशस्स्यान्मूकत्वमनुमानके ॥ ३५।५२१ ॥<br>
विहीने पादुकायास्तु पङ्गुत्वं सम्भवत्युत ।<br>
पाद्यहीने महान्रोगः क्लेशश्चापि भविष्यति ॥ ३५।५२२ ॥<br>
दन्त धावनहीने च दुष्टदन्तो ऽभिजायते ।<br>
ताम्बूलहीने विद्वेषं कुष्टं तैलविहीनके ॥ ३५।५२३ ॥<br>
केशसंशोधने हीने गलरोगो भविष्यति ।<br>
स्नानद्रव्यविहीने च स्नानहीने तथैव च ॥ ३५।५२४ ॥<br>
राजयक्ष्मा भवेद्रोगः पापिष्ठश्च सुदारुणः ।<br>
प्लोतहीने वातरोगो वस्त्रहीने जलोदरः ॥ ३५।५२५ ॥<br>
संव्यानहीने हृद्रोगो यज्ञसूत्रविहीनके ।<br>
अग्निदाहभयं चैव मन्दाग्नित्वं च जायते ॥ ३५।५२६ ॥<br>
गन्धहीने च कुष्ठस्स्याद्भूषाहीने महद्भयम् ।<br>
पुष्पहीने त्वलाभस्स्यात्तथा च कफसम्भवः ॥ ३५।५२७ ॥<br>
(शूद्राहृतैः क्रयक्रीतैर् अर्चनं निष्फलं सुमैः ।<br>
अरण्याद्वागृहाद्वापि विक्रीतान्यापणान्तरात् ॥ ३५।५२८ ॥<br>
अयाचितानि पुष्पाणि लब्धान्यर्हाणि नार्ऽचने ।<br>
तथा पर्युषितैर्यापि जन्तुभिर्दूषितैरपि ॥ ३५।५२९ ॥<br>
म्लानैरस्पृश्यसंस्पृष्टैर्दुर्गन्धैः पादलङ्घितैः ।<br>
प्रतिलोमान्त्यजानीतैरर्चनं त्वफलं भवेत् ॥ ३५।५३० ॥<br>
उत्तमं स्वार्जितं पुष्पं मध्यमं वन्यमुच्यते ।<br>
अधमं तु क्रयक्रीतं पारक्यमधमाधमम् ॥ ३५।५३१ ॥<br>
हस्तानीतं पटानीतं स्वयं पतितमेव वा ।<br>
अन्यारामोद्भवं पुष्पं नार्ऽपयेदिति के चन ॥ ३५।५३२ ॥<br>
आरहरे च शुक्रे च मन्वादिषु युगादिषु ।<br>
नाहरेत्तुलसीपत्रं मध्याह्नात्परतस्तथा ॥ ३५।५३३ ॥<br>
सङ्क्रान्त्यां पक्षयोरन्ते द्वादश्योर्निशि सन्ध्ययोः ।<br>
तुलसीं ये विचिन्वन्ति ते कृन्तन्ति हरेश्शिरः ॥ ३५।५३४ ॥<br>
भृग्वर्काङ्गारके वारे द्वादश्यां पञ्चपर्वसु ।<br>
नाहरेत्तुलसीपत्रं नन्दायां श्रवणे ऽपि च ॥ ३५।५३५ ॥<br>
केशकीटापविद्धानि शीर्णपर्युषितानि च ।<br>
भुग्नपत्रं न च ग्राह्यं कृमिदुष्टं च नाहरेत् ॥ ३५।५३६ ॥<br>
वर्जयेदूर्णनाभेन वासितं यदि शोभनम् ।<br>
स्थलजं नोद्धरेत्पुष्पं छेदयेज्जलजं न तु ॥ ३५।५३७ ॥<br>
निषिद्धैर्दुःखदैर्देवं नार्ऽचयेत कदा चन ।<br>
न शुष्कैःपूजयेद्देवं कुनुमैर्न महीगतैः ॥ ३५।५३८ ॥<br>
न विशीर्णतरैश्शिष्टैर्नाशुभैर्नाविकासिभिः ।<br>
पूतिगन्धोग्रन्धानि ह्युग्रगन्धानि वर्जयेत् ॥ ३५।५३९ ॥<br>
स्नानं कृत्वा तु ये के चित्पुष्पं गृह्णन्ति वैद्विजाः ।<br>
देवतास्तन्न गृह्णन्तितन्न गृह्णन्ति मानवाः ॥ ३५।५४० ॥<br>
पितरस्तन्न गृह्णन्ति भस्मीभवति काष्ठवत् ।<br>
स्नानं कृत्वातु मध्याह्ने पुष्पाणि न समाहरेत् ॥ ३५।५४१ ॥<br>
तेभ्यःक्रुद्धो ऽक्षयं दुःखं क्रोधाद्विष्णुः प्रयच्छति ।<br>
अन्यदेवार्ऽथसन्दिष्टैः पूजयेद्यो हरिं प्रभुम् ॥ ३५।५४२ ॥<br>
स तु तेनैव पापेन मण्डूको जायते नरः ।<br>
ततस्स नरकं याति यावदाभूतसम्प्लवम् ॥ ३५।५४३ ॥<br>
कुसुमानां निवेद्यानां गन्धमाघ्राति यो नरः ।<br>
स पूति गन्धसंयुक्तः कुष्ठी चैव प्रजायते ॥ ३५।५४४ ॥<br>
जन्मद्वयं तु वै मूढश्शूद्रतां याति मानवः ।<br>
असूत्रग्रथितं पुष्पमस्नेहाक्तं तथोदनम् ॥ ३५।५४५ ॥<br>
अवालुकायुतं तोयं सर्वं पर्युषितं भवेत् ।<br>
एतैस्तु पूजनात्सद्यो निष्फलास्सकलाः क्रियाः ॥ ३५।५४६ ॥<br>
आदर्शनविहीने तु कामिला च भविष्यति ।<br>
बाधिर्यं धूपहीने च दीपहीने ऽन्धतामियात् ॥ ३५।५४७ ॥<br>
अर्घ्यहीने तु देवस्य कुलं भवति निन्दितम् ।<br>
मधुपर्कविहीने च मधुमेहो भविष्यति ॥ ३५।५४८ ॥<br>
मात्रादानविहीने तु सर्वनाशो भविष्यति ।<br>
रक्षानीराजने हीने राङ्गसैर्(?) आवृतिर्भवेत् ॥ ३५।५४९ ॥<br>
वेदाध्ययनहीने तु कर्मलोपो भवेद्ध्रुवम् ।<br>
हविर्निवेदने हीने दुर्भिक्षं भवति ध्रुवम् ॥ ३५।५५० ॥<br>
उपदंशविहीने च दारिद्षं ग्रामवासिनाम् ।<br>
नालिकेरफले हीने हीने क्षीरादिके तथा ॥ ३५।५५१ ॥<br>
विनाशस्सर्वसस्यानां दुर्भिक्षं च भवेध्ध्रुवम् ।<br>
हीने भक्ष्यादिके चैव विविधे हविषी प्रभो ॥ ३५।५५२ ॥<br>
तद्ग्रामयजमानस्य विशेषेणाशुभं भवेत् ।<br>
विनियोगक्रमस्यात्रहीने पूजैव नश्यति ॥ ३५।५५३ ॥<br>
काले यवनिकाहीने कर्ता चैव विनश्यति ।<br>
द्वारपूजाविहीने तु तस्क रादिप्रवेशनम् ॥ ३५।५५४ ॥<br>
द्वारपालकपूजायो हीने चौराद्युपद्रवः ।<br>
शान्तस्य पूजने हीने तथा चैवानपायिनाम् ॥ ३५।५५५ ॥<br>
राज्ञो राष्ट्रस्य सर्वस्य विनाशस्स्यान्न संशयः ।<br>
यजमानस्य तत्रापि परराजाद्युपद्रवः ॥ ३५।५५६ ॥<br>
पापरोगादिपीडा च भविष्यति तथा पुनः, ।<br>
सर्पवृश्चिकलूताद्यैर्हानिश्चैव भवेद्बहु ॥ ३५।५५७ ॥<br>
पुष्पन्यासेर्ऽचनेहीने न्यूने वा मन्त्रवर्जिते, ।<br>
तद्ग्रामवासिनां चैव राजद्वेषो भविष्यति ॥ ३५।५५८ ॥<br>
भूतपीठस्य पार्श्वे वा दक्षिणे वा विशेषतः, ।<br>
भूतादिनागपर्यन्तं बल्यर्चनविहीनके ॥ ३५।५५९ ॥<br>
शाकिन्यादिग्रहास्सर्वे प्रविशन्ति न संशयः ।<br>
श्रीदेव्या अर्चने हीने सम्पदां तु भवेत् क्षयः ॥ ३५।५६० ॥<br>
हरिण्यर्चनहीने च स्थाननाशो भविष्यति, ।<br>
अग्निपूजाविहीने तु न्यूने वा मन्त्रवर्जिते ॥ ३५।५६१ ॥<br>
निवेदनाज्यहीने वा सम्भवेद्वर्णसङ्करः, ।<br>
वर्णाश्रमादिहानिश्च ब्राह्मणानां विपद्भवेत् ॥ ३५।५६२ ॥<br>
पानीयहीने देवस्य भवेत्तत्र त्ववग्रहः, ।<br>
मुखवासविहीने तु जनविद्वेषणं भवेत् ॥ ३५।५६३ ॥<br>
बलिद्रव्यविहीने तु न्यूने मन्त्रविवर्जिते ।<br>
बलक्षयो जनानां स्यात्पितॄणां पतनं भवेत् ॥ ३५।५६४ ॥<br>
पुष्पाञ्जलिविहीने तु राजकोपा भविष्यति, ।<br>
प्रणामस्तुतिहीने तु सद्यो मृत्युर्भविष्यति, ॥ ३५।५६५ ॥<br>
ध्यानहीने कुलं हन्ति न्यासहीने विपद्भवेत् ।<br>
प्राणायामविहीने तु परचक्रभयं भवेत् ॥ ३५।५६६ ॥<br>
शौचाचारविहीने तु पशुपुत्रादिनाशनम् ।<br>
बिम्बन्यासविहीने तु कलत्रं तस्य नश्यति ॥ ३५।५६७ ॥<br>
प्रदक्षिणविहीने तु पातकी जायते नरः ।<br>
नित्यमर्चावसानेतु पूजकाचार्ययोर्मुदे ॥ ३५।५६८ ॥<br>
दक्षिणादानहीने तु सा पूजा निष्फला भवेत् ।<br>
राष्ट्रस्य यजमानस्य राज्ञश्चापि भवेद्भयम् ॥ ३५।५६९ ॥<br>
हीने तु पाचकादीनां दक्षिणादानकर्मणि ।<br>
पशुवाहननाशश्च तद्ग्रामे सम्भवेन्नृणाम् ॥ ३५।५७० ॥<br>
प्रातः पूजाविहीने तु तद्ग्रामे ऽवग्रहो भवेत् ।<br>
ब्राह्मणानां क्रियाहानिस्सर्वकर्मविनाशनम् ॥ ३५।५७१ ॥<br>
मध्याह्नपूजाहीने तु राष्ट्रक्षोभो भविष्यति ।<br>
सायङ्कालार्ऽचने हीने तद्ग्रामयजमानयोः ॥ ३५।५७२ ॥<br>
अर्थहानिः प्रजाहानिर्भविष्यति न संशयः ।<br>
उपसन्ध्यार्चने हीने कर्मलोपो भविष्यति ॥ ३५।५७३ ॥<br>
विष्णुपञ्चदिने चैव हीने स्नानेर्ऽचने तथा ।<br>
उत्सवे च विशेषण यजमानभयं भवेत् ॥ ३५।५७४ ॥<br>
मासपूजाविहीनेतु भ्रातृद्वेषो भविष्यति ।<br>
विषुदे चायने चैव हीने तत्रोक्तकर्मणि ॥ ३५।५७५ ॥<br>
ग्रामस्य यजमानस्य यशोहानिर्भविष्यति ।<br>
स्नपनोक्ते तथान्यस्मिन् दिवसे स्नानवर्जिते ॥ ३५।५७६ ॥<br>
अकाले च कृते वापि भवेत् क्षामभयं तथा ।<br>
नित्योत्सवविहीने तु निरानन्दो भवेज्जनः ॥ ३५।५७७ ॥<br>
अन्यस्मिन्नर्चनद्रव्ये विहीने दोष आपतेत् ।<br>
निमित्ते यदि सम्प्राप्ते स्नापयेच्चेन्न माधवम् ॥ ३५।५७८ ॥<br>
तस्य पापफलं नक्तुं न केनापि हि शक्यते ।<br>
राज्ञो राष्ट्रस्य च भवेत्सर्वत्रात्याहितं ध्रुवम् ॥ ३५।५७९ ॥<br>
गृहनाशः प्रपाहीने हीनायां चाप्यलङ्कृतौ ।<br>
मृत्सुहीनानु नाशस्स्यात्सस्यानां तु न संशयः ॥ ३५।५८० ॥<br>
पर्वतेषु विहीनेषु स्थैर्यं तस्य विलुप्यते ।<br>
धान्येषु तु विहीनेषु द्यान्यनाशो भवेत्तथा ॥ ३५।५८१ ॥<br>
अङ्कुराणामभावे तु प्रजाहानिश्च सम्भवेत् ।<br>
मङ्गलेष्वथ हीनेषु तस्य भूयादमङ्गलम् ॥ ३५।५८२ ॥<br>
पञ्चगव्यविहीने तु गोहत्या समवाप्यते ।<br>
घृतहीने बुद्धिनाशो ऽनायुष्यं क्षीरहीनके ॥ ३५।५८३ ॥<br>
मधुहीने महान् व्याधिर्दधिहीने तु सञ्ज्वरः ।<br>
क्षीरहीने भवेत्तस्य मलिना कीर्तिरेव हि ॥ ३५।५८४ ॥<br>
गन्धोदकविहीने तु दुर्गन्धो जायते भृशम् ।<br>
अक्षतोदकहीने तु क्षतिस्तस्य प्रजायते ॥ ३५।५८५ ॥<br>
फलोदकविहीने तु विफलं तस्य जीवितम् ।<br>
कुशोदकविहीने च नैधेत ब्रह्मवर्चसम् ॥ ३५।५८६ ॥<br>
रत्नोदकविहीने च धनध्यान्य विनाशनम् ।<br>
अभावे चौषधीनान्तु व्याधिपीडा भविष्यति ॥ ३५।५८७ ॥<br>
उपस्नानविहीने तु मलिनं जायते कुलम् ।<br>
उष्णाम्भसामभोवे तु भवेदुष्णशरीरता ॥ ३५।५८८ ॥<br>
पुण्यपुष्पविहिने तु पापीयान् जायते नरः ।<br>
जातीफलादिचूर्णस्य चाभावे तु विपद्भवेत् ॥ ३५।५८९ ॥<br>
कषायचूर्णहीने तु कान्तिहीनो भवेन्नरः ।<br>
वनौषधीनां चालाभे रोगी भवति निश्चयः ॥ ३५।५९० ॥<br>
हारिद्रचूर्णहीने तु गतश्रीर्जायते नरः ।<br>
मूलगन्धविहीने तु वार्धक्यं भवति ध्रवम् ॥ ३५।५९१ ॥<br>
धातूनामप्यभावेतु सिर्धातुर्जायते नरः ।<br>
प्लोतवस्त्रोत्तरीयाणां भूषणानां विहीनके ॥ ३५।५९२ ॥<br>
कर्मनाशो भवेदेव न तुष्टति रमापतिः ।<br>
आचार्यस्यर्त्विजां तद्वदन्येषां च पदार्थिनाम् ॥ ३५।५९३ ॥<br>
दक्षिणादानहीने च सर्वनाशो भविष्यति ।<br>
हीने हविषि देवस्य निष्फलं स्नपनं भवेत् ॥ ३५।५९४ ॥<br>
स्नपनान्तोत्सवे हीने न देवःपरितुष्यति ।<br>
शिथिलं भगवद्गेहं दृष्ट्या श्रुत्वा च योनरः ॥ ३५।५९५ ॥<br>
तत्क्रिया लोपिता वापि स भवेद्देवहा ध्रुवम् ।<br>
तद्ग्रामवासिनस्सर्वे राजा चान्योधनी पुनः ॥ ३५।५९६ ॥<br>
शीघ्रं सर्वं समीकृत्य पूर्ववत्पुनराचरेत् ।<br>
अन्यथा यदि कुर्याच्छेद्राजराष्ट्रं विनश्यति ॥ ३५।५९७ ॥<br>
धर्मसेतुमिमं विन्द्यात्सर्वसाधारणं नरः ।<br>
पालनीयस्सदा सो ऽयं जगतां यत्र संस्थितिः ॥ ३५।५९८ ॥<br>
प्रायश्चित्तनिमित्तेतु सम्प्राप्ते यस्तु मूढधीः ।<br>
अकृत्वा निष्कृतिं कुर्यात्कारयेत्कर्म चोत्तरम् ॥ ३५।५९९ ॥<br>
लोभान्मोहदथाज्ञानादनादृत्य च शासनम् ।<br>
भगवच्छासनद्रोही स भवेत्पातकी जनः ॥ ३५।६०० ॥<br>
प्रमादिनां मनुष्याणां स्खलनं नियतं यतः ।<br>
निष्कृतिर्विहिता पूर्वैर्नतामतिचरेत्क्वचित् ॥ ३५।६०१ ॥<br>
ब्रह्माद्यैरपि यद्देवैरशक्यं पूजनं हरेः ।<br>
तदुक्ता निष्कृतिः पूर्वैर्नतामतिपतेत्क्वचित् ॥ ३५।६०२ ॥<br>
निमित्ते यस्त्वकृत्वैव प्रायश्चित्तं यथोचितम् ।<br>
न्नित्यं नैमित्तिकं काम्यं कुर्यात्तदकृतं भवेत् ॥ ३५।६०३ ॥<br>
तस्मान्निमित्ते सम्प्राप्ते निष्कृतिं सद्य आचरेत् ।<br>
इति सङ्क्षेपतः प्रोक्तं क्रियायोगाश्रितं फलम् ॥ ३५।६०४ ॥</p>
<p>इति श्रीवैखानसे भगवच्छास्त्रे भृगुप्रोक्तायां सहितायां प्रकीर्णाधिकारे पञ्चत्रिंशो ऽध्यायः</p>
<hr>
<p>अथषट्त्रिंशो ऽध्यायः।<br>
अपचाराः</p>
<p>अपचारास्तथा विष्णोर्द्वात्रिंशत्परिकीर्तिताः ।<br>
यानैर्वा पादुकैर्वापि गमनं भगवद्गृहे ॥ ३६।१ ॥<br>
देवोत्सवाद्यसेवाचाप्रणामं च तदग्रतः ।<br>
एकहस्तप्रणामश्च तत्पुरस्तात्प्रदक्षिणम् ॥ ३६।२ ॥<br>
उच्छिष्टे चैव चाशौचे भगवद्वन्दनादिकम् ।<br>
पादप्रसारणं चाग्रे तथा पर्यङ्कबन्धनम् ॥ ३६।३ ॥<br>
शयनं भोजनं चैव मुधाभाषणमेव च ।<br>
उच्चैर्भाषा वृधाजल्पो रोदनाद्यं च विग्रहः ॥ ३६।४ ॥<br>
निग्रहो ऽनुग्रहश्चैव स्त्रीषु साकूतभाषणम् ।<br>
अश्लीलकथनं चैवाप्यधोवायुविमोक्षणम् ॥ ३६।५ ॥<br>
कम्बलावरणं चैव वरनिन्दा परस्तुतिः ।<br>
शक्तौ गौणोपचारश्चाप्यनिवेदितभक्षणम् ॥ ३६।६ ॥<br>
तत्तत्कालोद्भवानां च फलादीनामनर्पणम् ।<br>
विनियुक्तावशिष्टस्य प्रदानं व्यञ्जनादिषु ॥ ३६।७ ॥<br>
पृष्ठीकृत्यासनं चैव परेषामभिवन्दनम् ।<br>
गुरौमौनं निजस्तोत्रं देवतानिन्दनं तथा ॥ ३६।८ ॥<br>
अपचारां स्तु विविधानीदृशान् परिवर्जयेत् ।<br>
अपचारेष्वनन्तेषु सत्स्वन्येषु प्रमादतः ॥ ३६।९ ॥<br>
&ldquo;क्षमऽऽस्वेत्यर्थनैवैगा निष्कृतिर्निरुपद्रवा ।<br>
अन्यथा यदि कुर्वाणःप्रमादात् ज्ञानतो ऽथवा ॥ ३६।१० ॥<br>
स याति नरकान् घोरान् सन्ततं भृशदारुणान् ।<br>
येतु स्मरणमात्रेण भवन्ति हृदयच्छिदः ॥ ३६।११ ॥<br>
द्वात्रिंशन्नरकाः<br>
द्वात्रिंशन्नरकास्ते तु कीर्त्यन्तेब्रह्मवादिभिः ।<br>
रौरवध्वान्तशीतोष्णतापाम्बुजमहाम्बुजाः ॥ ३६।१२ ॥<br>
कालसूत्रो ऽष्टमो ह्येते नरका इति विश्रुताः ।<br>
सूच्यग्रकालखड्गाश्च क्षुरधाराञ्चबरीषकाः ॥ ३६।१३ ॥<br>
तप्ताङ्गारमहादाहौ सन्तापश्चेति के चन ।<br>
भवन्त्यष्टासु भीभत्का महाशब्दा भयानकाः ॥ ३६।१४ ॥<br>
लक्षाप्रलेपमांसादनिरुच्छ्वसनसोच्छ्वसाः ।<br>
युग्माद्रिशाल्मलीलोहप्रदीपक्षुत्पिपासिकाः ॥ ३६।१५ ॥<br>
कृमीणां निचयश्चैव राजानः परिकीर्तिताः ।<br>
लोहस्तम्भो ऽथ विण्मूत्रे तथा वैतरणी नदी ॥ ३६।१६ ॥<br>
तामिस्रश्चान्धतामिस्रः कुम्भीपाको ऽथ रौरवः ।<br>
महापदानुगामी च राजराजेश्वराह्वयः ॥ ३६।१७ ॥<br>
त्रयस्त्रींशत्पुटेष्वर्धं पार्थिवं चार्धमायसम् ।<br>
तन्मध्ये नरका घोरा बहुशस्तमसि स्थिताः ॥ ३६।१८ ॥<br>
तेषां नरकभेदानामष्टाविंशतिकोटयः ।<br>
एतेषां दारुणानां तु नरकाणां पतिस्थ्सितः ॥ ३६।१९ ॥<br>
कूश्माण्ड इति विख्यातः प्रलयार्कालनद्युतिः ।<br>
करालवदनः क्रुद्धो वृत्तकोटरलोचनः ॥ ३६।२० ॥<br>
टङ्कपाणिस्तथाभूतैर्भूतैर्भूयोभिरावृतः ।<br>
पापास्त्वेतेषु पच्यन्तेनराः कर्मानुरूपतः ॥ ३६।२१ ॥<br>
यातनाभिर्विचित्राभिरापापप्रक्षयान्तकम् ।<br>
प्रायश्चित्तोज्घिता दृप्तानिजधर्मपराङ्मुखाः ॥ ३६।२२ ॥<br>
परधर्मरताश्चोराः पतन्ति नरकाग्निषु ।<br>
महापातकिनःकल्पं तिष्ठन्ति नरकाग्निषु ॥ ३६।२३ ॥<br>
मन्वन्तरं पातकिनो देवब्रह्मस्वहारिणः ।<br>
उपपातकिनो मर्त्या देवदेवाग्नियज्वनाम् ॥ ३६।२४ ॥<br>
द्विजगोगुरुधर्माणां निन्दका ब्रह्मणो दिनम् ।<br>
अन्ये चतुर्युगं मर्त्यास्तदर्धं च नराधमाः ॥ ३६।२५ ॥<br>
तिष्ठन्ति नरके घोरे निजपापानुरूप्यतः ।<br>
द्यूतस्त्रीविषयासक्ता ये धर्मविकलाःखलाः ॥ ३६।२६ ॥<br>
पतन्ति तेषु घोरेषु नरकेषु नराधमाः ।<br>
न श्रुण्वन्ति च ये मूढास्साधूक्तं धर्मगौरवम् ॥ ३६।२७ ॥<br>
&ldquo;प्यत्यक्षं केन तद्दृष्टं प्रत्युऽऽतेति वदन्ति च ।<br>
कामलोभाभिभूताश्च बिडालव्रतिनस्तथा ॥ ३६।२८ ॥<br>
पापिष्ठाः कर्महीनाश्च जिह्वोपस्थपरायणाः ।<br>
यतिनिन्दापरा ये च क्षेत्रतीर्थादिदूषकाः ॥ ३६।२९ ॥<br>
पतन्ति तेषु ते मर्त्याविवशाः पापबन्धनाः ।<br>
इहानुभूयनिर्दिष्टमायुर्मर्त्यास्स्वयम्भुवा ॥ ३६।३० ॥<br>
निमित्तं किञ्चिदासाद्य विमुच्यन्तेकलेवरैः ।<br>
लभन्ते ते पुनर्देबं यातनीयं स्वकर्मजम् ॥ ३६।३१ ॥<br>
तन्मात्रगुणसम्पन्नं सुखदुःखोपभोगदम् ।<br>
पापाः पापक्षयो यावत्पच्यन्ते नरकाग्निषु ॥ ३६।३२ ॥<br>
आमलप्रक्षयाद्वह्नौ ध्मायन्तेधातवो यथा ।<br>
यावन्तोजन्तवस्स्वर्गभूपातालेषु सर्वतः ॥ ३६।३३ ॥<br>
तावन्त एव घोरेषु सन्त्यधो नरकाग्निषु ।<br>
अष्टाविंशतिरेवोक्ताः क्षितेर्नरककोटयः ॥ ३६।३४ ॥<br>
सप्तमस्य तलस्याधो घोरेतमसि संस्थिताः ।<br>
घोराख्या प्रधमाकोटिस्सु घोरतलसंस्थिताः ॥ ३६।३५ ॥<br>
अतिघोरा महाघोरा घोरघोरा च पञ्चमी ।<br>
षष्ठी तरलताराख्या सप्तमी च भयावहा ॥ ३६।३६ ॥<br>
अष्टमी कालरात्री च नवमी च भयोत्कटा ।<br>
दशमी तदधश्चण्णा महाचण्डा ततो ऽप्यधः ॥ ३६।३७ ॥<br>
चण्डकोलाहलाचान्या प्रचण्डानरकाधिका ।<br>
पद्मापद्मवती भीमा भीमभीषणनायका ॥ ३६।३८ ॥<br>
कराला विकराला च वज्रा विंशतिकास्मृता ।<br>
त्रिकोणा पञ्चकोणा च सुदीर्घा परिवर्तुला ॥ ३६।३९ ॥<br>
सप्तभौमाष्टभौमा च दीप्तायामेति चाष्टमी ।<br>
इत्येता नामतः प्रोक्ता घोरा नरककोटयः ॥ ३६।४० ॥<br>
अष्टाविंशतिरेवैताः पापानां यातनात्मनाम् ।<br>
तासां क्रमेण विज्ञेयाः पञ्च पञ्चैकनायकाः ॥ ३६।४१ ॥<br>
प्रत्येकं सर्वकोटीनां नामतस्तान्निबोधत ।<br>
रौरवः प्रथमस्तेषां रुदन्ते यत्र देहिनः ॥ ३६।४२ ॥<br>
महारौरवको यत्र महान्तो ऽपि रुदन्तिच ।<br>
तमश्शीतं यथा चोष्णं पञ्चाद्या नायकास्स्मृताः ॥ ३६।४३ ॥<br>
सुघोरस्सुतपस्तीक्ष्णः पद्मस्सं जीवनश्शतः ।<br>
महामांसो विलोमश्च सुभीमश्च कटङ्कटः ॥ ३६।४४ ॥<br>
तीव्रवेषी करालश्च विकरालः प्रकम्पनः ।<br>
महापद्मस्सुपद्मश्च कालवक्रश्च गर्जनः ॥ ३६।४५ ॥<br>
सूचीमुखस्सुनेमिश्च खादकस्सुप्रपीडनः ।<br>
कुम्भीपाकस्सुपाकश्च चक्रकश्चातिदारुणः ॥ ३६।४६ ॥<br>
अङ्गारराशिफवनमसृक्पूयचहद्रस्तथा ।<br>
तीक्ष्णायस्तुण्डशकुनिर्महासंवर्तकस्तता ॥ ३६।४७ ॥<br>
सुतप्ताब्जस्सुलोपश्च पूतिमांसो द्रवत्रपु ।<br>
उच्छ्वासश्च निरुच्छ्वासो सुदीर्घः कूटशाल्मली ॥ ३६।४८ ॥<br>
दरीष्टस्सुमहानादप्रभावस्सुप्रभावनः ।<br>
ऋक्षमेषवृकाश्शल्य सिंहव्याघ्रगजाननाः ॥ ३६।४९ ॥<br>
श्वसूकराजमहिषखरमेषहयाननाः ।<br>
ग्रहकुम्भीरनक्रास्याः सर्पकूर्मास्यवायसाः ॥ ३६।५० ॥<br>
कृध्रोलूकजलूकाश्च शार्दूलकपिकर्कटाः ।<br>
गन्धकः पूतिवक्रश्च रक्ताक्षः पूतिमृत्तिकः ॥ ३६।५१ ॥<br>
कणधूमस्तुषाग्निश्च कृमीणां निचयस्तथा ।<br>
अमेध्यश्चाप्रतीकारो रुधिरान्नस्यभोजनम् ॥ ३६।५२ ॥<br>
लालाभक्षमभक्षश्च सर्वभक्षश्च दारुणः ।<br>
जङ्कटस्सुविलासश्च विकटः कटपूतनः ॥ ३६।५३ ॥<br>
अम्बरीषः कटाहश्च कष्टा वैतरणी नदी ।<br>
सुतप्तलोहशयनमेकपादप्रतप्तकम् ॥ ३६।५४ ॥<br>
असितालवनं घोरमस्थिभङ्गप्रपीडनम् ।<br>
तिलातसीक्षुयान्त्राणिकूटपाशप्रमर्दनम् ॥ ३६।५५ ॥<br>
महाछुल्ली सुछुल्ली च तप्तलोहमयी शिला ।<br>
पर्वतक्षुरधाराख्यं तथा च मलपर्वतः ॥ ३६।५६ ॥<br>
मूत्रविष्ठान्धकूपेषु क्षारकूपेषु पातनम् ।<br>
मुसलोलूखलं यन्त्रं शिलाशकललाङ्गलम् ॥ ३६।५७ ॥<br>
तालपत्रासिगहनं महामशकमण्डपम् ।<br>
सम्मोहनो ऽस्थिभङ्गश्च तपुःशूलमयोगुडः(?) ॥ ३६।५८ ॥<br>
बहुदुःखं महादुःखं कश्मलं शमलं मलम् ।<br>
हालाहलो निरूपश्च सुरूपश्च तमो ऽनुगः ॥ ३६।५९ ॥<br>
एकपादस्त्रिपादश्च तीव्रवीचिश्च रन्तिमः ।<br>
अष्टाविंशतिरेवैतैः क्रमशः पञ्चकाः स्मृताः ॥ ३६।६० ॥<br>
कोटीनामानु पूर्व्येण पञ्च पञ्चैव नायकाः ।<br>
रौरवाद्यं च वीर्यं च शतमेकन्तु सर्वतः ॥ ३६।६१ ॥<br>
चत्वारिंशत्समधिकं महानरकमण्डलम् ।<br>
तेषु पापाः प्रपच्यन्तेनराः कर्मानुरूपतः ॥ ३६।६२ ॥<br>
यातनाभिर्विचित्राभिराकर्मप्रक्षयाद्भृशम् ।<br>
सुसूढं हस्तयोर्बद्ध्वातप्तशृङ्खलया नराः ॥ ३६।६३ ॥<br>
महावृङ्गरशाखासुगम्यन्तेयमकिङ्करैः ।<br>
डोलिताश्चातिवेगेन निस्सञ्ज्ञा यान्तियोजनम् ॥ ३६।६४ ॥<br>
अन्तरिक्षस्थितानां च लोहभारशतं ततः ।<br>
पादयोर्बध्यते तेषां यमदूतैर्महाबलैः ॥ ३६।६५ ॥<br>
तेन भारेण महता भृशमाताडितानराः ।<br>
आख्यान्तस्स्वानि कर्माणि तूष्णीं तिष्टन्ति विह्वलाः ॥ ३६।६६ ॥<br>
ततस्तप्तैरग्नि वर्णैर्लोहदण्डैस्सकण्टकैः ।<br>
हन्यन्ते किङ्करैर्घोरैस्समर्तात्पापकारिणः ॥ ३६।६७ ॥<br>
ततः क्षारेण दीप्तेन वह्नेरपि विशेषतः ।<br>
समन्ततः प्रलिप्यन्ते ताम्रेण च पुनः पुनः ॥ ३६।६८ ॥<br>
द्रुतेनात्यन्तलिप्तेन क्षताङ्गा जर्जरीकृताः ।<br>
पुनर्विधाय चाङ्गानि शिरःप्रभृति चक्रमात् ॥ ३६।६९ ॥<br>
वार्ताकवत्प्रपच्यन्ते तप्ततैले कटाहके ।<br>
निष्ठापूर्णे तथाकूपे कृमीणान्निचये पुनः ॥ ३६।७० ॥<br>
मेदो ऽसृक्पूयपूर्णायां वाप्यां क्षिप्यन्ति? ते पुनः ।<br>
भक्ष्यन्ते कृमिभिस्तीव्रैर्लोहतुण्डैश्च वायसैः ॥ ३६।७१ ॥<br>
श्वभिर्दंशैर्वृकैरुग्रैर्व्याघ्रैश्च विकृतैर्नरैः ।<br>
पच्यन्ते चरुवद्वापि प्रदीप्ताङ्गारराशिषु ॥ ३६।७२ ॥<br>
प्रोतास्तीक्ष्णेषु शूलेषु नराः पापेन कर्मणा ।<br>
शैलपीठैरथाक्रम्य घोरैः कर्मभिरात्मजैः ॥ ३६।७३ ॥<br>
तिलवत्सम्प्रपीड्यन्ते चक्राख्ये नरके नराः ।<br>
पच्यन्ते चातितप्तेषु लोहभाण्डेष्वनेकथा ॥ ३६।७४ ॥<br>
तैलपूर्णकटाहेषु सुतप्तेषु पुनःपुनः ।<br>
सर्देन्द्रियाणि सम्बद्ध्य क्रमात्पापेन यातनाः ॥ ३६।७५ ॥<br>
भवन्ति घोराः प्रत्येकं शरीरे तत्कृतेन च ।<br>
ये श्रुण्वन्ति हरेर्निन्दां तेषां कर्णः प्रपूर्यते ॥ ३६।७६ ॥<br>
अग्निनर्णैरयःकीलैस्तप्तैस्ताम्रादिकद्रुतैः ।<br>
त्रपुसीसारकूरकूटाद्यैःक्षारेण जतुना पुनः ॥ ३६।७७ ॥<br>
सुतप्ततीक्ष्णतैलेन वज्रलेपेन चान्ततः ।<br>
क्रमादापूर्यते कर्णौ? नरकेषु च यातनाः ॥ ३६।७८ ॥<br>
अनुक्रमेण सर्वेषु भ्रमन्त्येतेषु यातनाः ।<br>
ये तु देव गृहं गत्वा तत्र सेवार्थमागताः ॥ ३६।७९ ॥<br>
अथ वान्यत्र तद्रूपा मदमोहपराजिताः ।<br>
परदारांश्च गच्छन्ति लुब्धास्स्निग्धेन चक्षुषा ॥ ३६।८० ॥<br>
गुरोःकुर्वन्ति भ्रुकुटीं क्रूरनेत्राश्चये नराः ।<br>
सूचीभिरग्निवर्णाभिस्तेषां चक्षुः प्रविध्यते ॥ ३६।८१ ॥<br>
क्षाराद्यैश्च क्रमात्सर्वैर्देहे सर्वाश्च यातनाः ।<br>
स्पर्शलोभेन ये मूढास्संस्पृशन्ति परस्त्रियः ॥ ३६।८२ ॥<br>
तेषां तप्ताग्निवर्णाभिस्सूचीभिर्विध्यते करः ।<br>
ततः क्षारादिकैस्सर्वं शरीरमनुलिप्यते ॥ ३६।८३ ॥<br>
यातनाश्च महाकष्टास्सर्वेषु नरकेषु च ।<br>
परेष्वजन्ति चात्युग्रं प्रदीप्तं लोहशाल्मलिम् ॥ ३६।८४ ॥<br>
हन्यन्ते पृष्ठदेशेषु पुनर्भीमैर्महाबलैः ।<br>
दन्तुरेणातिकुण्ठेन क्रकचेन बलीयसा ॥ ३६।८५ ॥<br>
शिलःपृभृति पाट्यन्तेघोरैः कर्मभिरात्मजैः ।<br>
तेनतेनैव रूपेण हन्यन्ते पारदारिकाः ॥ ३६।८६ ॥<br>
गाढमालिङ्ग्यते नारी ज्वलन्तीलोहनिर्मिता ।<br>
पूर्वाकालं ज्वलन्तं तं पूरुषं लोहनिर्मितम् ॥ ३६।८७ ॥<br>
दुश्चारिण्यःस्त्रीयो गाढमालिङ्गन्तिवदन्ति च ।<br>
किं प्रधावसि वेगेन न ते मोहो ऽस्ति सम्प्रति ॥ ३६।८८ ॥<br>
लङ्घितस्ते यथा भर्ता पापं भुङ्क्ष्व तदाधुना ।<br>
लोहकुम्भे विनिक्षिप्ताः सापिधाने शनैश्शनैः ॥ ३६।८९ ॥<br>
मृद्वग्निना प्रपच्यन्ते स्वपापैरिव मानवाः ।<br>
उलूखलाद्यैः क्षोद्यन्ते प्रपीड्यन्ते शिलासु च ॥ ३६।९० ॥<br>
क्षिप्यन्ते चान्धकूपेषु दश्यन्ते भ्रमरैर्भृशम् ।<br>
कृमिभिर्भिन्न सर्वाङ्गाश्शतशो जर्जरीकृताः ॥ ३६।९१ ॥<br>
सुतीक्ष्णक्षुरकूपेषु क्षिप्यन्ते तदनन्तरम् ।<br>
महज्वाले च नरके पापाः पच्यन्ति सर्वतः ॥ ३६।९२ ॥<br>
इतस्ततश्च धावन्ति दह्यमानास्तदर्चिषा ।<br>
पृष्ठेनानीय जङ्घे द्वे विन्यस्ते स्रन्धयोजिते ॥ ३६।९३ ॥<br>
तयोर्मध्येन चाकृष्य बाहुपृष्ठेन गाढतः ।<br>
बद्ध्वा परस्परं सर्वं सुदृढं पापरज्जुभिः ॥ ३६।९४ ॥<br>
पिण्डबद्धं दशन्त्येनं भ्रमारास्तीक्ष्णलोहजाः ।<br>
मानिनां क्रोधिनां चैव तस्कराणां च दारुणाः ॥ ३६।९५ ॥<br>
पिण्डबद्धास्स्मृता याम्यमहाज्वाले च यातनाः ।<br>
रिज्जुभिर्वेष्टिताङ्गाश्च प्रलिप्ताः कर्दमेन च ॥ ३६।९६ ॥<br>
करीषवत्प्रपच्यन्ते म्रियन्ते तेन तेतथा ।<br>
सुतीक्ष्णक्षारतोयेन कर्मशानु शिलासु च ॥ ३६।९७ ॥<br>
अपापसङ्क्षयात्पापा घृष्यन्ते चन्दनं यथा ।<br>
शरीराभ्यन्तरगतैस्सन्ततं कृमिभिर्नराः ॥ ३६।९८ ॥<br>
भक्ष्यन्ते तीव्रवदनैरादेह प्रक्षयाद्भृशम् ।<br>
कृमीणां निचये क्षिप्ताः पूतिमांसस्य राशिषु ॥ ३६।९९ ॥<br>
तिष्ठन्त्युद्विग्नहृदयाः पर्वताभ्यन्तरार्दिताः ।<br>
सुतप्तवज्रलेपेन शरीरमुपलिप्यते ॥ ३६।१०० ॥<br>
अधोमुखोर्ध्वपादाश्च वृता स्तप्यन्ति वह्निना ।<br>
वदनान्तः प्रविन्यस्तं सुप्रतप्तमयोगुडम् ॥ ३६।१०१ ॥<br>
ते खादन्ति पराधीना हन्यमानाश्च मुद्गरैः ।<br>
ये देवारामपुष्पाणि लोभात्संसृह्य पाणिना ॥ ३६।१०२ ॥<br>
जिघ्रन्ति मूढमनसो शिरसा धारयन्ति च ।<br>
आरोप्यते शिरस्तेषां सुतप्तैर्लोहशङ्कुभिः ॥ ३६।१०३ ॥<br>
ततः क्षारेण दीप्तेन तैलताम्रादिभिः क्रमात् ।<br>
शरीरे च महाघोराश्चित्रा नरकयातनाः ॥ ३६।१०४ ॥<br>
बहुधोत्पाट्यते जीह्वा ये ऽसत्य प्रियवादिनः ।<br>
सन्दंशेन सुतप्तेन प्रपीड्योरसि पादतः ॥ ३६।१०५ ॥<br>
मिध्यागमप्रवक्तुश्च जीह्वा चास्य विनिर्गता ।<br>
क्रोशार्धजीह्वाविस्तीर्णैर्हलैस्तीक्ष्णैः प्रपाट्यते ॥ ३६।१०६ ॥<br>
निर्भर्त्सयन्तिये क्रूरा मातरं पितरं गुरुम् ।<br>
तेषां वज्रजलूकाभिर्मुखमादश्यते यतः ॥ ३६।१०७ ॥<br>
ततःक्षारेण ताम्रेण त्रपुणा सिच्यते पुनः ।<br>
द्रुतैर् आपूर्यते ऽत्यर्थं तप्तलोहैश्च तन्मुखम् ॥ ३६।१०८ ॥<br>
इतस्ततः पुनर्धावन् बद्ध्यते यमकिङ्करैः ।<br>
ये निन्दन्ति महात्मानमाचार्यं धर्मदेशिकम् ॥ ३६।१०९ ॥<br>
विष्णुभक्तांश्च सम्मूढास्तद्धर्मं चैह शाश्वतम् ।<br>
तेषामुरसि कन्थे च जिह्मायां दन्तसन्धिषु ॥ ३६।११० ॥<br>
तालुन्योष्ठे च नासायां मूर्ध्नि सर्वाङ्गसन्धिषु ।<br>
अग्निवर्णास्सुतप्ताश्च त्रिशिखा लोहशङ्कवः ॥ ३६।१११ ॥<br>
आरोप्यन्ते सुबहुशः स्थानेष्वेतेषु मुद्गरैः ।<br>
ततः क्षारेण तप्तेन ताम्रेण त्रपुणा पुनः ॥ ३६।११२ ॥<br>
तप्तलोहादिभिस्सर्वैरापूर्यन्ते समन्ततः ।<br>
यातनाश्च महाचित्राश्शरीरस्यापि सर्वतः ॥ ३६।११३ ॥<br>
निश्शेषनरकेष्वेवं भ्रमन्ति क्रमशः पुनः ।<br>
ये गृह्णन्ति परद्रव्यं पद्भ्यां विप्रं स्पृशन्ति च ॥ ३६।११४ ॥<br>
देवोपकरणाङ्गं च ज्ञानं च लिखितं क्वचित् ।<br>
हस्तपादाघनैस्ते षामापूर्यन्ते समन्ततः ॥ ३६।११५ ॥<br>
क्षारताम्रादिभिर्धीप्तैर्दह्यन्ते क्रमशः पुनः ।<br>
नरकेषु च सर्वेषु विचित्रा देहयातनाः ॥ ३६।११६ ॥<br>
भवन्ति बहुशः कष्टाः पाणिपादसमुद्भवाः ।<br>
प्रदत्तां देवदेवस्य तन्नाम्ना पूजकस्य वा ॥ ३६।११७ ॥<br>
पदार्धिनामथान्येषां हठाद्वृत्तिं हरन्तिये ।<br>
ते वै नरककूपेषु पच्यमानास्स्वकर्मभिः ॥ ३६।११८ ॥<br>
व्रजन्तियातना भूयो नातियन्तियामाङ्गणम् ।<br>
ये देवायतनारामवापीकूपमठाङ्गणम् ॥ ३६।११९ ॥<br>
उपद्रवन्ति पापिष्ठा नृपास्तत्र वसन्ति च ।<br>
व्यायामोद्वर्तनाभ्यङ्गस्नानपानान्नभोजनम् ॥ ३६।१२० ॥<br>
क्रीडनं मैथुनं द्यूतमशौचाद्याचरन्ति च ।<br>
ते नधैर्विविधैर्घोरैरिक्षु यन्त्रादिपीडनैः ॥ ३६।१२१ ॥<br>
निरयाग्निषु पच्यन्ते यावदाचन्द्रतारकम् ।<br>
देवायतनपर्यन्ते देवारामे च कुत्रचित् ॥ ३६।१२२ ॥<br>
समुत्सृजन्ति ये मूढाःपुरीषं मूत्रमेव वा ।<br>
तेषां शिश्नं सवृषणं हन्यते लोहमुद्गरैः, ॥ ३६।१२३ ॥<br>
सूचीभीर्नेत्रपर्यन्तैर् अग्निवर्णैस्सकण्टकैः ।<br>
अरोप्यन्ते गुदे तेषां यावन्मूर्ध्नि विनिर्गतैः ॥ ३६।१२४ ॥<br>
ततः क्षारेण महता ताम्रेण त्रपुणा पुनः ।<br>
द्रुतेनापूर्यते गाढं गुदं शिश्नं च देहिनाम् ॥ ३६।१२५ ॥<br>
मनस्सर्वेन्द्रियाणां च यस्मादुक्तं प्रवर्तनम् ।<br>
तस्मादिन्द्रियदुःखेन जायते तत्सुदुःखितम् ॥ ३६।१२६ ॥<br>
अन्न पानमदत्तं यैर्मूढैर्नाप्यनुमोदितम् ।<br>
धने सत्यपि ये दानं न च यच्छन्ति तृष्णया ॥ ३६।१२७ ॥<br>
अतिथिं चावमन्यन्ते कालप्राप्तं गृहाश्रमे ।<br>
तेजोहीना रणे बद्धा हस्तपादानधारिताः ॥ ३६।१२८ ॥<br>
विस्तारिताङ्गाश्शुष्यन्ति तिष्ठन्त्यब्दशतं नराः ।<br>
हस्तपादललाटेषु कीलिता लोहशङ्कुभिः ॥ ३६।१२९ ॥<br>
नित्यं च विकृतं वक्रं कीलकद्वयघाटितम् ।<br>
कृमिभिःप्राणिभिश्चोग्रैर्लोहतुण्डैश्च वायसैः ॥ ३६।१३० ॥<br>
उपद्रवैर्बहुविधैर्मुखमन्तः प्रपीड्यते ।<br>
जिह्वा ततः प्रभिन्ना च गाढं शृङ्खलया पुनः ॥ ३६।१३१ ॥<br>
तिष्टन्ति लम्बमानाश्च लोहाकारास्सुवर्तुलाः ।<br>
ततः स्वमांसमुत्कृष्य तिलमात्रप्रमाणतः ॥ ३६।१३२ ॥<br>
खादितुं दीयते तेषां सूच्यग्रेण च शोणितम् ।<br>
यथा निर्मांसतां प्राप्ताः कालेन बहुधा पुनः ॥ ३६।१३३ ॥<br>
ततः क्षारेण दीप्तेन तच्छरीरं प्रलिप्यते ।<br>
भिद्यन्ते वर्ष धाराभिश्शुष्यन्ते वायुना पुनः ॥ ३६।१३४ ॥<br>
पुनस्तैलेन सिच्यन्ते सुतप्तेन समन्ततः ।<br>
इति चित्रविधैर्घोरैर्मध्यमानास्स्वकर्मजैः ॥ ३६।१३५ ॥<br>
म्रियन्ते नैव पापिष्ठा यावत्पापस्य सङ्क्षयः ।<br>
तस्मात्पापं न कुर्वीत चञ्चले जीविते सति ॥ ३६।१३६ ॥<br>
एवं क्लिष्टा विशिष्टाश्च सावशेषेण कर्मणा ।<br>
ततः क्षितिं समासाद्य जायन्ते देहिनः पुनः ॥ ३६।१३७ ॥<br>
स्थावरा विविधाः क्रूरास्तृण गुल्मादिभेदितः ।<br>
तत्रानुभूय दुःखानि जायन्ते कीटयोनिषु, ॥ ३६।१३८ ॥<br>
निष्क्रान्ताः कीटयोनिभ्योजायन्ते पक्षिणः क्रमात् ।<br>
सङ्क्लिष्टाः पक्षिभेवेन भवन्ति मृगजातिषु ॥ ३६।१३९ ॥<br>
मार्गं दुःघमतिक्रम्य जायन्ते पशुयोनिषु ।<br>
क्रमाद्गोयोनिमासाद्य जायन्ते मानुषे पुनः ॥ ३६।१४० ॥<br>
व्युत्क्रमेणापि मानुष्यं प्राप्यते पुण्यगौरवात् ।<br>
ततो मनुष्यतां प्राप्य तत्तत्पापानुसारतः ॥ ३६।१४१ ॥<br>
संयुतां पापचिह्नेश्च वर्तन्ते प्राणिनस्ततः ।<br>
देवाभिगमनम्<br>
स्नातो धृतोर्ध्वपुण्ड्रश्च प्रयतश्शान्तमानसः ॥ ३६।१४२ ॥<br>
अव्यग्रश्चान्यकार्येषु गृहीत्वा शक्तितस्स्वयम् ।<br>
फलादीन्युपहाराणि गन्धान् सुमनसस्तथा ॥ ३६।१४३ ॥<br>
हिरण्यं हरिमुद्दिश्य येन सर्वाःकृता इमे ।<br>
उपहारादिभिस्सम्यगभिसच्छेज्जगद्गुरुम् ॥ ३६।१४४ ॥<br>
पत्रैः पुष्पैःफलैर् वापि यथाशक्ति समर्पितैः ।<br>
अयत्नसुलभेनापि तोयेनापि स तुष्यति ॥ ३६।१४५ ॥<br>
पादचार्येव गच्छेत्तु देवालयमतन्द्रितः ।<br>
अशक्तो ऽप्यथ वाशक्त आढ्यो वा दुर्विधो ऽध वा ॥ ३६।१४६ ॥<br>
आधिराज्ये जगद्धातुरधिकारी समस्स्मृतः ।<br>
न हि संहरते ज्योत्स्नां चन्द्रश्चण्डालवेश्मनि ॥ ३६।१४७ ॥<br>
न वा सौधेषु सम्राजां सुधाधाराः प्रवर्षति ।<br>
भोगायतनमे तेषा मेकाकारं कलेपरम् ॥ ३६।१४८ ॥<br>
अनुगृह्णाति दाता तस्य नोच्चानचो विधिः विष्णुपारम्यम् ।<br>
देवतेह परञ्ज्योतिरेक एव परः पुमान् ॥ ३६।१४९ ॥<br>
स एव बहुधा लोके मायया भिद्यते स्वया ।<br>
विष्ण्वाख्यस्स स्वयं मायं प्रकृतिं व्यज्य स द्विधा ॥ ३६।१५० ॥<br>
स्थितस्त्रिधा च सत्त्वादिगुणभेदात्प्रतीयते ।<br>
विष्णुब्रह्मशिवाख्यो ऽसौ स्थित्युत्पत्यन्तकृत्स्मृतः ॥ ३६।१५१ ॥<br>
विष्ण्वाद्या मूर्तयस्तस्य धर्मज्ञानादिभेदतः ।<br>
चतस्र एव विज्ञेया वेदवर्ण युगाश्रयाः ॥ ३६।१५२ ॥<br>
विष्णुश्च पुरुषस्सत्यो ह्यच्युतश्छानिरुद्धकः ।<br>
पञ्चधोपनिषद्भेदान्महाभूतत्वमागतः ॥ ३६।२५३ ॥<br>
मनश्श्रोत्रादिभिष्षड्भिरङ्गैश्च हृदयादिभिः ।<br>
षडक्षरात्मको नित्यमृषिभिश्चैष भिद्यते ॥ ३६।१५४ ॥<br>
सप्तव्याहृतिभिर्लो कैश्छन्दोभिः क्रतुभिस्तथा ।<br>
सप्तधा भिद्यमानो ऽसौ विज्ञातव्यो विचक्षणैः ॥ ३६।१५५ ॥<br>
अष्टप्रकृतिभिश्चासावष्टमूर्तिभिरेव च ।<br>
अष्टाक्षरमयो नित्यमष्टधा चैष भिद्यते ॥ ३६।१५६ ॥<br>
नारायणो नृसिंहश्च वराहो वामनस्तथा ।<br>
रामब्रह्मेन्द्रसूर्याश्च चन्द्रस्तैर्न वधा स्थितिः ॥ ३६।१५७ ॥<br>
इन्द्रो ऽग्निश्ट यमश्चैव निरृतिर्वरुणस् तथा ।<br>
वायुस्सोमस्तथेशानो ब्रह्मानन्तश्चते दश ॥ ३६।१५८ ॥<br>
एकादशेन्द्रियैर्भिन्नस् तथा द्वादशमानपैः ।<br>
स त्रयोदशधा चैव विश्वेदेवादिभिः स्थितः ॥ ३६।१५९ ॥<br>
स चतुर्दशधा भिन्नो मनुभिश्चाक्षुषादिभिः ।<br>
तिथिभिः पञ्चदशधा भिन्नो ज्ञेयस्सु वै प्रभुः ॥ ३६।१६० ॥<br>
स्वरैष्षोडशधा भिन्नोदिक्कोणावान्तरैस्तथा ।<br>
मूर्त्यन्तरैश्च विज्ञेयो बहुधा तस्य विस्तरः ॥ ३६।१६१ ॥<br>
एकद्वित्रिचतुःपञ्चषडाद्या विश्वतो मुखाः ।<br>
मुखभेदास्समाख्यातास्तस्य विश्वात्मनो हरेः ॥ ३६।१६२ ॥<br>
द्व्यादयो विश्वतःपाणेर्भुजभेदस्तथा स्मृताः ।<br>
विविधाभरणा दीर्घा विविधायुधधारिणः ॥ ३६।१६३ ॥<br>
मूर्धानश्चैव तस्योक्ता लसन्मुकुटकुण्डलाः ।<br>
हैमोर्ध्वपुड्रलावण्यप्रभवा वक्रकुन्तलाः ॥ ३६।१६४ ॥<br>
स्मेरारुणाधरास्सौम्याः प्रसादामृतवर्षिणः ।<br>
सहस्रं पौरुषे सूक्ते पादाश्चाक्षीण्यनेकशः ॥ ३६।१६५ ॥<br>
हिरण्यगर्भो ऽनेकात्मा विमलश्श्याम एव च ।<br>
नीलः पीतस्तथा रक्तो नानावर्णः प्रकीर्तितः ॥ ३६।१६६ ॥<br>
चन्द्रसूर्यौस्मृतौ तस्य नयने वामदक्षिणे ।<br>
ब्रह्माणमाहुर्मूर्धानं केशांश्चास्य वनस्पतीन् ॥ ३६।१६७ ॥<br>
आस्यं वेदाश्च ये ऽनन्ता तोयं रुधिरमेव च ।<br>
उपजिह्वा तु तस्योक्तमुपश्रुतिशतं तथा ॥ ३६।१६८ ॥<br>
भ्रुवोर्मध्ये तथा रुद्रं भृगुं मनसि संस्थितम् ।<br>
रुद्रा एकादश ज्ञे या स्तस्य कण्ठं समाश्रिता ॥ ३६।१६९ ॥<br>
नक्षत्रग्रहताराश्च दन्तास्स्युर्मरुतो ऽपि च ।<br>
धर्माधर्मौतथोर्ध्वाधरोष्ठौ तु परिकीर्तितौ ॥ ३६।१७० ॥<br>
इन्द्राग्नी तालुके तस्य जिह्माचैव सरस्वती ।<br>
दिशश्च विदिशश्चैव श्रोत्रयोन्तस्य संस्मृताः ॥ ३६।१७१ ॥<br>
वायुःप्राणेषु विज्ञेयस्साध्याश्चाङ्गुलयःस्मृताः ।<br>
ऋषयो रोमकूपेषु सागरा वस्तिगोचराः ॥ ३६।१७२ ॥<br>
नद्यश्च वसुधा चास्य नागाश्च नलके स्थिताः ।<br>
जानुस्थावश्विनौ देवौ पर्वताश्चोरुसंस्थिताः ॥ ३६।१७३ ॥<br>
गुह्यो ऽस्य गुह्यका ज्ञेया वसवश्चोरसि स्थिताः ।<br>
नखाग्रेषु च विज्ञेया दिव्या ओषधयस् तथा ॥ ३६।१७४ ॥<br>
नासिकायाः पुटौ ज्ञेयावयने दक्षिणोत्तरे ।<br>
ऋतवो बाहुमूले तु मासाः करतलेषु च ॥ ३६।१७५ ॥<br>
ललाटाग्रे तथा सिद्धा भ्रुवोर्मेघास्सविद्युतः ।<br>
यक्षकिन्नरगन्धर्वा दैतेया दानवास्तथा ॥ ३६।१७६ ॥<br>
राक्षसाश्चारणाश्चास्य जठरं समुसाश्रिताः ।<br>
पितरः प्रेतकूश्माण्ड वेतालप्रमथास्तथा ॥ ३६।१७७ ॥<br>
पातालगोचराश्चास्य पावयुग्मं समाश्रिताः ।<br>
पार्श्वयोस्तस्य विज्ञेयाःक्रिया वेदैरभिष्टुताः ॥ ३६।१७८ ॥<br>
अग्निहोत्रादिकर्माणि वर्णाश्रमहितानि च ।<br>
स्वाहास्वधावषट्का रास्सर्वे ऽस्य हृदये श्रिताः ॥ ३६।१७९ ॥<br>
नाम्नां शतं सहस्रं वा तथानन्तं पठन्तियत् ।<br>
अनन्तानन्तरूपस्य यथायोगं समन्वितम् ॥ ३६।१८० ॥<br>
मूर्तयश्चास्य सर्वास्तास्सङ्ख्यातीताः प्रकीर्तिताः ।<br>
देवादीनां च सर्वेषां मूर्तयस्तत्र संश्रिताः ॥ ३६।१८१ ॥<br>
तस्मादनन्तन्सम्प्रोक्तः पुंसूक्ते तदुदीरितम् ।<br>
&ldquo;सहस्रशीर्षा पुरुषस्सहस्राक्षस्सहस्रपात्ऽऽ ॥ ३६।१८२ ॥<br>
ब्राह्मणा मुखते यस्य क्षत्रिया यस्य बाहुतः ।<br>
ऊरुतो यस्य वै जाता वैश्याश्चेति नरा भुवि ॥ ३६।१८३ ॥<br>
चन्द्रमा मनसो जातश्चक्षुषोर्मिहिरस् तथा ।<br>
मूखादिन्द्रस् तथाग्निश्च प्राणाद्वायुरजायत ॥ ३६।१८४ ॥<br>
नाभ्यायस्यान्तरिक्षं च शिरसो द्यौरजायत ।<br>
पद्भ्यां भूमिर्दिशश्श्रोत्राद्यस्य देवस्य सम्बभौ ॥ ३६।१८५ ॥<br>
तमीदृशं महाविष्णुमप्रमेयमनामयम् ।<br>
तत्प्रसादादृते ज्ञातुं वक्तुं वा नैव शक्यते ॥ ३६।१८६ ॥<br>
सर्वदेवमयो विष्णुः सर्वे देवास्तदात्मकाः ।<br>
अशेषं वाङ्मयं चेदं लोकालोकं चराचरम् ॥ ३६।१८७ ॥<br>
वैष्णव्या व्याप्यते शक्त्या वायुनेवदिशो ऽन्तरम् ।<br>
सर्वे विष्णुमयादेवास्सर्वशास्त्रेषु कीर्तिताः ॥ ३६।१८८ ॥<br>
आधाराधेयभावेन द्वेधास व्याप्य तिष्ठति ।<br>
सर्वभूतहितायैव निष्कलस्सकलःस्थितः ॥ ३६।१८९ ॥<br>
निष्कलस्सकलश्चैवं ज्ञेयो विष्णुस्सनातनः ।<br>
सर्वतःपाणिपादं तत्सर्वतो ऽक्षिशिरोमुखम् ॥ ३६।१९० ॥<br>
सर्वतश्श्रुतिमल्लोके सर्वमावृत्य तिष्ठति, ।<br>
सर्वेन्द्रियगुणाभासं सर्वेन्द्रियविवर्जतम् ॥ ३६।१९१ ॥<br>
असक्तं सर्वभृच्चैव निर्गुणं गुणभोक्तृ च ।<br>
अविभक्तं च भूतेषु विभक्तमिव च स्थितम् ॥ ३६।१९२ ॥<br>
भूतभर्तृच तद् ज्ञेयं ग्रसिष्णु प्रभविष्णु च ।<br>
ज्योतिषामपि तज्ज्योतिस्तमसः परमुच्यते ॥ ३६।१९३ ॥<br>
ज्ञानं ज्ञेयं ज्ञानगम्यं हृदि सर्वस्य विष्ठितम् ।<br>
तच्चाद्यो जगतामीशः परेशः परमेश्वरः ॥ ३६।१९४ ॥<br>
परावरस्वरूपेण विष्णुस्सर्वहृदि स्थितः ।<br>
स्थूलसूक्ष्मपरत्वेन त्रिधा च भगवान् स्थितः ॥ ३६।१९५ ॥<br>
प्रभविष्णुर्महाविष्णुस्सदाविष्णुः स्मृतश्च सः ।<br>
आत्मा स ह्यन्तरात्मा च परमात्मा च संस्मृतः ॥ ३६।१९६ ॥<br>
वैराजं लैङ्गिकं चैव बहिरन्तश्च सर्वशः ।<br>
शब्दादिश्चिन्मयं रूपं जाग्रत्स्वप्न सुषुप्तिगम् ॥ ३६।१९७ ॥<br>
मन्त्रानुस्वारनादेषु त्रयमन्वेषयेद्बुधः ।<br>
वेदे च भगवच्छास्त्रे साङ्ख्ये योगे तथैव च ॥ ३६।१९८ ॥<br>
धर्मशास्त्रे पुराणे च मुनिभिर्देवमानुषैः ।<br>
पठ्यते निखिलैर्नित्यं विश्वं विष्णुमयं जगत् ॥ ३६।१९९ ॥<br>
यच्च भूतं भविष्यच्च वर्तमानं तु किं चन ।<br>
इन्द्रियाणीन्द्रियार्थाश्च भूतान्तः करणानि च ॥ ३६।२०० ॥<br>
अव्यक्तं त्रिगुणा माया विद्या धर्मादयस्तथा ।<br>
नियतिश्च कला कालः सर्वमन्यच्च तन्मयम् ॥ ३६।२०१ ॥<br>
विष्णुरेव परो देवस्सर्व भूतेष्ववस्थितः ।<br>
सर्वभूतानि चैवाचौ न तदस्तीह यन्न सः ॥ ३६।२०२ ॥<br>
देवासुरादयो मर्त्याः पशवश्च सरीसृपाः ।<br>
तरुवल्लीतृणौषध्यो महाभ्राशनिविद्युतः ॥ ३६।२०३ ॥<br>
शैलाब्धिसरिदारामनगराणि सरांसि च ।<br>
लोकाश्चान न्तकालो ऽग्नि प्रेतावासोरगालयाः ॥ ३६।२०४ ॥<br>
सप्तभूरादयो ब्राह्मशैववैष्णवसञ्ज्ञिताः ।<br>
सर्वे च विष्णुनैकेन व्याप्तास्सर्वात्मनात्मना ॥ ३६।२०५ ॥<br>
वराहो भार्गवस्सिंहो रामश्रीधरवामनाः ।<br>
अश्विकृष्णौ च दिक्ष्वेषां लोकैरण्डं सहाखिलम् ॥ ३६।२०६ ॥<br>
यच्चानुक्तमशेषेण विष्णोरेता विभूतयः ।<br>
विश्वव्यापितयेवैष विष्णुर्वृद्धैरुधीरितः ॥ ३६।२०७ ॥<br>
पुरुसञ्ज्ञेशरीरे ऽस्मिन् शयनात्पुरुषः स्मृतः ।<br>
सत्यश्छाबाधितार्थत्वान्नित्यत्वात्स प्रकीर्तितः ॥ ३६।२०८ ॥<br>
अच्युतो ऽच्यवनादेव स हरिः समदीरितः ।<br>
अनिरुद्धस्तथा प्रोक्तस्सर्वस्मादनिरोधनात् ॥ ३६।२०९ ॥<br>
वसनास्तर्वभूतेषु वासुदेवत्वमीयिवान् ।<br>
आदिमूर्तेस्समाकृष्टः स्मृतस्सङ्कर्षणः प्रभुः ॥ ३६।२१० ॥<br>
प्रद्युम्नो द्युम्न पृष्ठत्वात्त्रिधामा धामभिस्त्रिभिः ।<br>
वैकुण्ठामलवर्णत्वाद्वैकुण्ठश्टायमुच्यते ॥ ३६।२११ ॥<br>
लीयेते प्रलये त्वस्मिन् केशावित्येष केशवः ।<br>
नरनारीप्रकर्तृत्वान्नराणां चायनादयम् ॥ ३६।२१२ ॥<br>
नारायणो नरोद्धानामयनत्वादपाञ्च सः ।<br>
माधवो मधुषूत्पत्त्या धवत्वाद्वा श्रियःस्मृतः ॥ ३६।२१३ ॥<br>
गोविन्दतीति गोविन्दो गावो विन्दन्ति यं तथा ।<br>
असुरं मधुनामानं हन्तीति मधुसूदन ॥ ३६।२१४ ॥<br>
त्रिभिःस्वैर्विक्रमैर्व्याप्तो जगदेष त्रिविक्रमः ।<br>
वामनो व्रास्वतायोगाच्छ्रीधरो वहनाच्छ्रियः ॥ ३६।२१५ ॥<br>
हृषीकस्येन्द्रियस्येशो हृषीकेश उदीरितः ।<br>
पद्मं नाभेरभूद्यप्य पद्मनाभस्ततस्म्मतः ॥ ३६।२१६ ॥<br>
उदरालम्बि दामास्येत्युक्तो दामोदरो हरिः ।<br>
उत्तमः पुरुषोयस्मादुक्तस्स पुरुषोत्तमः ॥ ३६।२१७ ॥<br>
विलोमेन्द्रियगम्यत्वात्प्रोच्यते स त्वधोक्षजः ।<br>
अर्धमर्धं लरस्सिंहो नरसिंहा उदाहृतः ॥ ३६।२१८ ॥<br>
जनार्दनस्स पापिष्ठान् जनानर्दयतीति सः ।<br>
इन्द्रस्यावरजो भूत उपेन्द्रः प्रोच्यते हरिः ॥ ३६।२१९ ॥<br>
हरणात्सर्वपापानां हरिर्नायणः स्मृतः ।<br>
कर्षणात्पापराशीनां कृष्णस्सर्वात्मको हरिः ॥ ३६।२२० ॥<br>
रुद्रो रोदयते तस्मात् ब्रह्मा बृंहणकर्मणा ।<br>
इन्द्रश्च परमैश्वर्याद्वहनाद्वह्निरुच्यते ॥ ३६।२२१ ॥<br>
यमस्संयमनात्पुंसां वरणाद्वरुणस्तथा ।<br>
वायुर्वानात्सवात्सोमर् इशश्चेष्टे जनेषु यः ॥ ३६।२२२ ॥<br>
आदित्यो ऽदितिपुत्रत्वाच्चन्द्रश्चन्दयते यतः ।<br>
इत्येवं गुणवृत्त्योह्यैः शब्देरेको ऽप्यनेकथा ॥ ३६।२२३ ॥<br>
श्रुतिभिः प्रोच्यते ब्रह्म विष्ण्वाख्यं जातु नेतरत् ।<br>
तस्येश्वरस्य चैश्वर्यात्सर्वमेतत्प्रवर्तते ॥ ३६।२२४ ॥<br>
सेश्वरं हि जगत्सर्वं भवेन्नानीश्वरं क्वचित् ।<br>
तन्मयत्वेन गोविन्दे न्यस्तसर्वभरा नराः ॥ ३६।२२५ ॥<br>
तद्याजीनो महाभागास्तरन्ति भववारिधिम् ।<br>
तं प्रसाधयितुं यत्नः कार्यस्सरात्मना नरैः ॥ ३६।२२६ ॥<br>
भक्तिनम्रस्सदा गच्छेत्सर्वो ऽपि जगतः पतिम् ।<br>
तद्देवस्य प्रियं भूयाद्यतस्सम्माननं तु तत् ॥ ३६।२२७ ॥<br>
तस्य सन्निहितो देवो यस्य चित्ते जनार्दनः ।<br>
दानेन तपसा नान्यैस्त्यस्य तुष्टोभवेद्धरिः ॥ ३६।२२८ ॥<br>
आरुह्य शकटं गच्छेद्यो विष्णोर्मन्दिरं नरः ।<br>
नारी वा बालको वाथ वृद्ध आतुर एव वा ॥ ३६।२२९ ॥<br>
तस्य पुण्यफलं नास्ति प्रेत्य युग्यश्च जायते ।<br>
ये वाहयन्ति तान्मर्त्यान्नरा वा प्राणिनश्च ये ॥ ३६।२३० ॥<br>
ते यास्यन्ति पदं विष्णोर्यस्मात्पादच रास्तु ते ।<br>
ये वाहयन्ति जन्तूंस्तान् स्ते ऽपिमूढाः पतन्ति वै ॥ ३६।२३१ ॥<br>
यस्तोदयति तानेव गमने मूढचेतनः ।<br>
स यामीर्यातनाः प्राप्य तोद्यते यमकिङ्करैः ॥ ३६।२३२ ॥<br>
पुनः पशुत्वमापन्नस्तोद्यते पशुभिर्नरैः ।<br>
यो वा भृतकदानेन वाहनेन तु मानवः ॥ ३६।२३३ ॥<br>
वाहयत्यथ वोहेत सो ऽपि यास्यति दुर्गतिम् ।<br>
अपारे दुर्गसंसारे कर्मबद्धे विशेषतः ॥ ३६।२३४ ॥<br>
स्वीयं कर्म समुत्सृज्य पतन्ति नरके ऽशुचौ ।<br>
ततःपशुत्वमापन्नाश्चिरं तिष्ठन्ति भूतले ॥ ३६।२३५ ॥<br>
पादुकामधिरुह्यापि यो देवालयमाप्रजेत् ।<br>
स पशुर्जोयते प्रेत्य रोगी चेहप्रजायते ॥ ३६।२३६ ॥<br>
पादुकां वाहनं चापि यो ऽधिष्ठित्य विमूढधीः ।<br>
प्रणामं हरये कुर्यात्त स्य दूरतरो हरिः ॥ ३६।२३७ ॥<br>
देवदर्णनमुद्दिश्य नैवेदं विध आव्रजेत् ।<br>
अयत्नाद्गमने जाते ऽप्यवरुह्य च वाहनात् ॥ ३६।२३८ ॥<br>
पादुकादि विमुच्यैव समुपस्पृश्य वारिणा ।<br>
प्रविशेत्प्रयतो भूत्वा प्राकारं प्रथमं पुनः ॥ ३६।२३९ ॥<br>
न विशेद्धाम देवस्य यादता वाहनादिभिः ।<br>
तादृशं पुरुषं दृष्ट्वा यथाशक्त्यवबोधयेत् ॥ ३६।२४० ॥<br>
आद्यस्त्वेषो ऽपचारस्स्याद्यत्नहार्योभवेत्ततः ।<br>
श्मशानमध्ये गत्वातु यो गच्छेद्देवतागृहम् ॥ ३६।२४१ ॥<br>
सप्तजन्मकृतात्पुण्यात्तत् क्षणान्मुच्यते नरः ।<br>
सार्गालीं योनिमाश्रित्य पसेज्जन्मत्रयं ततः ॥ ३६।२४२ ॥<br>
दरिद्राश्चैव मार्खाश्च भविष्यन्ति त्रिजन्मकम् ।<br>
अन्यदेवगृहं गद्वाह्यस्नात्वा यो व्रजेद्गृहम् ॥ ३६।२४३ ॥<br>
देवदेवस्य मोहात्तु तस्य पापं महाद्भवेत् ।<br>
गृहाद्गृहं तथा गद्वा भिक्षार्थी क्षुधितस्स्वयम् ॥ ३६।२४४ ॥<br>
भिक्षामलब्ध्वा कुत्रापि दरिद्रो जायते नरः ।<br>
चत्वारि चैव जन्मानि तेषामन्ते च यो बुधः? ॥ ३६।२४५ ॥<br>
चण्डालयोनि माप्नोति जन्मानि दश पञ्च च ।<br>
अत्र चोदाहरन्तीमं विशेषं काश्यपादयः ॥ ३६।२४६ ॥<br>
सर्वदेवमयो विष्णुस्सर्ववेदमयो हरिः ।<br>
तस्यातिरिक्तं नो किञ्चिद्विशेषस्तत्र वक्ष्यते ॥ ३६।२४७ ॥<br>
सर्वे ऽप्यधिकृता लोके तत्तत्कर्मानुरूपतः ।<br>
आब्रह्मस्तम्बपर्यन्तं जगदन्तर्व्यवस्थिताः ॥ ३६।२४८ ॥<br>
तस्मादेव जगत्सर्वं सर्गकाले प्रजायते ।<br>
तस्मिन्नेव पुनस्तच्च प्रलये सम्प्रलीयते ॥ ३६।२४९ ॥<br>
यः वरः प्रकृतेः प्रोक्तः पुराणः पुरुषो ऽव्ययः ।<br>
स एव सर्वभूतात्मा नर इत्यभिधीयते ॥ ३६।२५० ॥<br>
नराज्जातानि तत्त्वानि नाराणीति प्रचक्षते ।<br>
तान्येव चायनं यस्य स तु नारायणः स्मृतः ॥ ३६।२५१ ॥<br>
नारायणः परं ब्रह्म तत्त्वं नारायणः परः ।<br>
विष्ण्वादिभिस्तथा केचिद्वासुदेवादिभिः परे ॥ ३६।२५२ ॥<br>
सञ्ज्ञाभेदैर्महात्मानस्सदैवाराधयन्तितम् ।<br>
सर्वत्र परिपूर्णस्य सर्वधा सर्ववस्तुषु ॥ ३६।२५३ ॥<br>
न जातु लभ्यते किञ्चिद्येनाव्याप्तं तु किं चन ।<br>
तस्मात्तस्मिन् समारोप्य सर्वं देवेश्वरेश्वरे ॥ ३६।२५४ ॥<br>
उपासनं भवेद्यत्तु तद्भवेदुचितं बुधैः ।<br>
अन्यत्र तं समारोप्य यदि चोपासनं भवेत् ॥ ३६।२५५ ॥<br>
तद्भवेदन्यदेवार्चा तस्मात्परिमितं फलम् ।<br>
ये ऽप्यन्यदेवताभक्तायजन्ते श्रद्धयो ऽन्विताः ॥ ३६।२५६ ॥<br>
यजन्ते ते ऽपि देवेशं तमेवाविधि पूर्वकम् ।<br>
अन्ये ते ब्रह्मरुद्रेन्द्रास्तदाद्या देवतास्स्मृताः ॥ ३६।२५७ ॥<br>
वैष्णवा अवताराश्च ये तु शास्त्रोदिताः पुरा ।<br>
परमार्थे न भिद्यन्ते नान्यत्वं स्यात्परस्परम् ॥ ३६।२५८ ॥<br>
विष्ण्वालयादथैकस्मादन्यविष्ण्वालयस्य तु ।<br>
तत् स्थानां दैवतानां वा नान्यत्वं जातु सम्भवेत् ॥ ३६।२५९ ॥<br>
अथ शास्त्रविधिर्भिन्नो यत्र नाप्युपलभ्यते ।<br>
तत्रान्यत्वं विजानीयान्न चेच्छेच्छास्त्रसङ्करम् ॥ ३६।२६० ॥<br>
हरिं देवं तु संसेव्य वाहनस्थं द्विजोत्तमः ।<br>
यदन्यं सेदते वीथ्यां तत्काले वाहनस्थितम् ॥ ३६।२६१ ॥<br>
सो ऽपि पापमवाप्नोति विष्णुध्यानेन शुद्ध्यति ।<br>
देवेशस्योत्सवो यत्र ग्रामे वा नगरे ऽपि वा ॥ ३६।२६२ ॥<br>
पर्वताग्रे महानद्यास्तीरे दुर्गाटवीषुवा ।<br>
तत्र गच्छेन्नरो भक्त्या सेवेतोत्सवमादरात् ॥ ३६।२६३ ॥<br>
सह पुत्त्रेस्सहामात्यैस्सर्वैः परिजनैर्वृतः ।<br>
वैष्णवं क्रतुदेशन्तु गत्वा सेवेत मानवः ॥ ३६।२६४ ॥<br>
यथार्ऽहमुपयुञ्जीत स्वशक्तिं तत्क्रियासु च ।<br>
श्रुत्वा देवोत्सवारम्भं पङ्गूभावेन यो नरः ॥ ३६।२६५ ॥<br>
तिष्ठेत्स जन्मसाहस्रं पङ्गुरेव भविष्यति ।<br>
तद्भवेद्विफलं जन्म भूभारस्तस्य जीवितम् ॥ ३६।२६६ ॥<br>
देवेशस्योत्सवे सम्यग्वर्तमाने महाफले ।<br>
यो ऽन्यत्र व्यापृतस्तत्र न गच्छेद्दुर्मना नरः ॥ ३६।२६७ ॥<br>
न तस्य निष्कृतिः प्रोक्ता स पापी नरकं व्रजेत् ।<br>
अनाहूतो ऽध्वरं गच्छेत्तथा गुरुकुलं व्रजेत् ॥ ३६।२६८ ॥<br>
यो ऽध्वरं गन्तुकामो ऽत्र प्रतीक्षेतार्ङ्गणादिकम् ।<br>
तन्य पूर्वार्जितं पुण्यं तत् क्षणादेव नश्यति ॥ ३६।२६९ ॥<br>
देवोत्सवं तु यो मर्त्यो यतमानं तु सेवितुम् ।<br>
वारयेद्येन केनापि हेतुना स तु दुर्मतिः ॥ ३६।२७० ॥<br>
अफलस्सफलो वापि पतत्येव न संशयः ।<br>
विष्णुपञ्चदिने वापि पुण्याहेष्वितरेष्वपि ॥ ३६।२७१ ॥<br>
उपोषितस्तु श्रुत्वैव देवेशस्योत्सवं हठात् ।<br>
तत् क्षणाद्यो न गच्छेत्तु तस्य पापं महद्भवेत् ॥ ३६।२७२ ॥<br>
खट्वामास्थाय यश्शेते वर्तमाने तदुत्सवे ।<br>
आसीनस्थ्सित एवात्र स यामीर्यातना व्रजेत् ॥ ३६।२७३ ॥<br>
देवेशाभिमुखं गत्वा न कुर्याद्यो नमस्क्रियाम् ।<br>
स पापिष्ठतरो लोके निष्कृतिर्नास्य विद्यते ॥ ३६।२७४ ॥<br>
उत्क्रमिष्यन्ति यत्प्राणाः प्राणदे समुपस्थिते ।<br>
प्रत्युद्थानाभिवादाभ्यां पुनस्तान् प्रतिपादयेत् ॥ ३६।२७५ ॥<br>
सर्वेषां प्राणभूतो ऽसौ भगवान् हरिरव्ययः ।<br>
प्राणिनश्चेतनास्सर्वे प्राण्येकः प्राणदो ऽपरः ॥ ३६।२७६ ॥<br>
अन्यथा चेन्महादोषः सङ्क्षुफ्यन्ते च मानवाः ।<br>
एकहस्तप्रणामेन यत्पापं न तदन्यतः ॥ ३६।२७७ ॥<br>
हस्तौ द्वौ निर्मितौ धात्रा किं तेन सुकृतं भवेत् ।<br>
प्राञ्जलीकृत्य हस्तौतु याचेत मधुसूदनम् ॥ ३६।२७८ ॥<br>
य एकेनैव हस्तेन प्रणमेन्मन्दधीर्हरिम् ।<br>
तस्यहस्तो भवेदेकः पश्चाज्जन्मशतैरपि ॥ ३६।२७९ ॥<br>
इह वै जायते पङ्गू रोगी चैव न संशयः ।<br>
किमिदं बहुलैश्चित्रैः करणैर्देहकल्पनम् ॥ ३६।२८० ॥<br>
यद्येकैकं न चेत्तस्य कैङ्कर्यायोपयुज्यते ।<br>
किं स्वाधीनेन हस्तेन स्वाधीनं कर्म सेवितुम् ॥ ३६।२८१ ॥<br>
अशक्नु वानास्स्वातन्त्षहताः पापहता हताः ।<br>
एकहस्तप्रणामस्तु परिहार्यो विशेषतः ॥ ३६।२८२ ॥<br>
प्रणतं चैकहस्तेन यस्तु प्रत्यभिवादयेत् ।<br>
तावुभौ नरकं यातस्तयोर्यस्मात्समागमः ॥ ३६।२८३ ॥<br>
देवतास्तादृशं मूढं शपन्ति च विशङ्किताः ।<br>
पुरस्ताद्यस्तु देवस्य कुर्यादात्मप्रदक्षिणम् ॥ ३६।२८४ ॥<br>
आत्मना स भवेद्वापस्स द्रुह्येदात्मने बुधः ।<br>
पुरस्ताद्देवबिम्बे तु देव्यमङ्गलविग्रहे ॥ ३६।२८५ ॥<br>
वर्तमाने त्वनादृत्य न ह्यन्यस्य प्रदक्षिणम् ।<br>
यत्र मानसिकार्चा स्यात्तच्च मानसिकं भवेत् ॥ ३६।२८६ ॥<br>
अन्तर्यामी य एवास्ते हृदये निष्कलो हरिः ।<br>
स एव सकलो भूत्वा बिम्बे यत्सन्निधापितः ॥ ३६।२८७ ॥<br>
तस्मात्सकलपूजायां नैव कुर्याद्व्यतिक्रमम् ।<br>
न कदापि भवेत्प्राज्ञ उच्भिष्टस्स्वेषु कर्मसु ॥ ३६।२८८ ॥<br>
विण्मूत्रं पथि कृत्वातु शौचं यावन्न चाचरेत् ।<br>
उच्छिष्टस्तावदेव स्यादनर्हस्सर्वकर्मसु ॥ ३६।२८९ ॥<br>
नखरोमाणि यश्चैव केशास्थीनि तथैव च ।<br>
क्षिपेत्तु देवतागारे स भवेद्ब्रह्महा नरः ॥ ३६।२९० ॥<br>
माक्षिकीं योनिम्श्रित्य जायते म्रियते पुनः ।<br>
सप्त जन्मानि तत्रैव व्रजेन्नरकमस्ततः ॥ ३६।२९१ ॥<br>
ताम्बूलं चर्वितं यस्तु प्रक्षिपेद्देवमन्तिरे ।<br>
स याति नरकं घोरं यावदाभूतसम्प्लवम् ॥ ३६।२९२ ॥<br>
ततो मुक्तो महापापी शुनको ऽपरजन्मनि ।<br>
संस्थितस्त्रीणि जन्मानि वसत्येव न संशयः ॥ ३६।२९३ ॥<br>
निष्ठीवनकरो यस्तु मन्दिरे मधुविद्विषः ।<br>
कृमिभक्ष्ये पतेद्घोरे नरके पापकृन्नरः ॥ ३६।२९४ ॥<br>
श्लेष्मातकतरुर्भूत्वा जायते जन्मपञ्चकम् ।<br>
मूत्रयेन्मन्दिरे यस्तु केशवस्य विमूढधीः ॥ ३६।२९५ ॥<br>
स मूत्रगर्तनरके पतत्येव ह्यवाक्छिराः ।<br>
तस्मान्मुक्तस्तुरक्तादिनिम्बकद्रुममास्थितः ॥ ३६।२९६ ॥<br>
जनिष्यति न सन्देहस्सप्तजन्मसु सौकरीम् ।<br>
पुरीषं वात्र कुर्वीत यो नरो भगवद्गृहे ॥ ३६।२९७ ॥<br>
स याति नरकान् घोरान् पर्यायेणैकविंशतिम् ।<br>
ततो मुक्तस्तु पापात्मा विष्ठायां जायते कृमिः ॥ ३६।२९८ ॥<br>
समीपे मन्दिरस्यापि सकृन्मूत्रं करोति यः ।<br>
स तिष्ठेद्रौरवे घोरे वर्षाणामयुतं शतम् ॥ ३६।२९९ ॥<br>
ततो ऽपि मनुजो मुक्तो ग्रामसूकरजातिताम् ।<br>
ग्रामे जन्मशतं प्राप्य विष्ठाभूसूकरस्तथा ॥ ३६।३०० ॥<br>
यस्तु रेतोविसर्गं च कृत्वा कामादकामतः ।<br>
अस्नातो देवतागारमियात्सद्यस्स नश्यति ॥ ३६।३०१ ॥<br>
यो यत्र देवतागेहे दन्तधावनमाचरेत् ।<br>
तथा निर्लेखयेज्जिह्वां स पापी नश्यति ध्रुवम् ॥ ३६।३०२ ॥<br>
तैलेनाभ्यक्तसर्वाङ्गः कषायोद्वर्तितस्तथा ।<br>
यो नरःप्रविशेद्गेहं देवस्य परमात्मनः ॥ ३६।३०३ ॥<br>
स याति गृहगोधात्वं नवजन्मानि पञ्च च ।<br>
अनुगम्य यथा प्रेतं याति देवालयं तु यः ॥ ३६।३०४ ॥<br>
आराधितुमथेच्छेद्वास गच्छेन्नरायुतम् ।<br>
बलिभुग्योनितां याति जन्मानि सुबहूनि वै ॥ ३६।३०५ ॥<br>
भरणं तु तथा कृत्वा मृतकस्य विशेषतः ।<br>
मन्दिरं न प्रवेष्टव्यं प्रविष्टस्तु प्रणश्यति ॥ ३६।३०६ ॥<br>
चाण्डालीं योनिमाश्रित्य जन्मकृन्नव पञ्च च ।<br>
भविष्यति तथा भूयः पृथक् क्रूरो ऽथ निष्ठुरः ॥ ३६।३०७ ॥<br>
भुक्त्वाश्राद्धं परगृहे यायाद्विष्णुगृहन्तु यः ।<br>
अर्चयेद्वा विशेषेण चटको जायते खलः ॥ ३६।३०८ ॥<br>
तत्र जन्मशतं प्राप्य ततो गोधावपुर्गतः ।<br>
छायामाक्रम्य यो मोहाद्याति विष्णोस्तु मन्दिरम् ॥ ३६।३०९ ॥<br>
प्रदक्षिणमकुर्वन्वा यस्तिष्ठेन्मतिपूर्वकम् ।<br>
सो ऽप्युच्छिष्टोभवेन्मूढस्तस्य पापफलं त्विदम् ॥ ३६।३१० ॥<br>
तिष्सेत्स कानने शून्ये कण्टकैर् बहुभिर्वृतः ।<br>
फलपुह्पादिहीनश्च श्मशाने? शून्यवृक्षताम् ॥ ३६।३११ ॥<br>
यज्ञ सूत्रमधःकृत्य कर्णे कृत्वा विशेषतः ।<br>
अपसव्यं च धृत्वैव धृत्वा चैव निवीतवत् ॥ ३६।३१२ ॥<br>
न गच्छेद्देवतागारं न वा मुक्तशिखो नरः ।<br>
अकच्छः पुच्छकच्छश्च नग्नः कौपीनमातृधृक् ॥ ३६।३१३ ॥<br>
रिक्तहस्तश्शून्यफालस्त्यक्तसंव्यान एव च ।<br>
खादन्नपि च ताम्बूलमुपहारादि भक्षयन् ॥ ३६।३१४ ॥<br>
देवालयं विशेन्नैव तस्य पापं महद्भवेत् ।<br>
दुराचारो हि पुरुषो नेहायुर्विन्दते महत् ॥ ३६।३१५ ॥<br>
त्रस्यन्ति चास्य भूतानि तथा परिभनन्तिच ।<br>
तस्मादाचारवानेव कुर्याद्वैवैदिकीः क्रियाः ॥ ३६।३१६ ॥<br>
अपि पापशरीरस्य आचारो हन्त्यलक्षणम् ।<br>
आचारलक्षणो धर्मः सन्तश्चारित्रलक्षणाः ॥ ३६।३१७ ॥<br>
साधूनां च यथावृत्तमेतदाचारलक्षणम् ।<br>
अप्यदृष्टं श्रवादेव पुरुषं धर्मचारिणम् ॥ ३६।३१८ ॥<br>
स्वानि कर्माणि कुर्वाणं तं जनाः कुर्वते प्रियम् ।<br>
ये नास्तिका निष्क्रियाश्च गुरुशास्त्रातिलङ्घिनः ॥ ३६।३१९ ॥<br>
अधर्मज्ञा दुराचारास्ते भवन्तिगतायुषः ।<br>
विशीला धर्ममर्यादा नित्यं सङ्कीर्णमैथुनाः ॥ ३६।३२० ॥<br>
अल्पायुषो भवन्तीहनरा निरयगामिनः ।<br>
लोष्ठमर्दी तृणच्छेदी नखखादी च यो नरः ॥ ३६।३२१ ॥<br>
नित्योच्छिष्टस्सङ्कुसुको नेहयुर्विन्दते क्वचित् ।<br>
विष्णुस्थानसमीपस्थान् विष्णुसेवार्थमागतान् ॥ ३६।३२२ ॥<br>
श्वपचान् पतितान्वापि स्पृष्ट्वा न स्नानमाचरेत् ।<br>
उत्सवे वासुदेवस्य यःस्नाति स्पर्शशङ्कया ॥ ३६।३२३ ॥<br>
स्वर्गस्थाः पितरस्तस्य पतन्ति नरके ऽशुचौ ।<br>
पिबेत्पादोदकं विष्णोर्गुरूणां वा विशेषतः ॥ ३६।३२४ ॥<br>
तत्र नाचमनं कुर्यात्तद्वत्सोमे द्विजोत्तमः ।<br>
अन्यदेवार्थसन्दिष्ठैः पूजयेयुश्च ये हरिम् ॥ ३६।३२५ ॥<br>
सप्तजन्मानि पञ्चापि मुडूकत्वं व्रजन्ति ते ।<br>
जन्मद्वयन्तु वै मूढाश्शूद्रतां यान्ति ते नराः ॥ ३६।३२६ ॥<br>
कुसुमानां निवेद्याहं गन्धमाघ्राति यो नरः ।<br>
स पूतिगन्धसंयुक्तः कुष्ठी चैव भवेद्ध्रुवम् ॥ ३६।३२७ ॥<br>
तदन्ते त्रीणि जन्मानि तादृशानि भवन्त्युत ।<br>
जातकं मृतकं वापि यस्याशौचं विधीयते ॥ ३६।३२८ ॥<br>
अनर्हस्सर्वकर्मभ्यो स नेयाद्देवता गृहम् ।<br>
पुम्प्रसूतौ स्मृतं पूर्वैस्सापिण्ड्यं सप्तपूरुषम् ॥ ३६।३२९ ॥<br>
कन्यकाजनने तद्वत्सापिण्डन्तु त्रिपूरुषम् ।<br>
व्रतिनां सत्रिणां तद्वद्यतीनां ब्रह्मचारिणाम् ॥ ३६।३३० ॥<br>
नाशौचः कथ्यते प्राज्ञैर्यथा शातातपो ऽब्रवीत् ।<br>
व्रतसङ्कल्पमात्रेण व्रतित्वं व्रतिनो भवेत् ॥ ३६।३३१ ॥<br>
वृतमात्रस्तथर्त्विक्च सत्रे सत्री प्रकीर्तितः ।<br>
काषायदण्डमात्रेण यतित्वञ्च यतेर्मतम् ॥ ३६।३३२ ॥<br>
उपनीतो वसेन्मा वा तथा गुरुकुले क्रमात् ।<br>
ब्रह्माध्येति नचाध्येति ब्रह्मचारी कुमारकः ॥ ३६।३३३ ॥<br>
राजाज्ञाकारिणां तद्वद्राज्ञां च स्नातकस्य चर् ।<br>
इदृशानामथान्येषामत्रास्तर्भावर् इरितः ॥ ३६।३३४ ॥<br>
न कुर्याच्च नमस्कारं नैव प्रत्यभिवादयेत् ।<br>
नार्ऽपयेदुपहारांश्च तीर्थादीन्नापि सेवते ॥ ३६।३३५ ॥<br>
आशौची ब्राह्मणो यस्तु मोहाद्देवं प्रपूजयेत् ।<br>
सप्तजन्मसु दारिद्षमत्यन्तं समवाप्नुयात् ॥ ३६।३३६ ॥<br>
श्वानयोनिशतं प्राप्य ततश्चण्डालतामियात् ।<br>
योभुक्त्वा देवतागारे निक्षिप्योच्छिष्टमत्र तु ॥ ३६।३३७ ॥<br>
गच्छेदन्यत्र वा प्रास्यात्सोपि मूढो विपद्यते ।<br>
यस्तु देवगृहद्वारे प्रसार्य चरणौ क्वचित् ॥ ३६।३३८ ॥<br>
शेते निद्राति सम्मोहात्स याति नरकायुतम् ।<br>
पुनश्च जन्म सम्प्राप्य नीचयोनिष्वनेकशः ॥ ३६।३३९ ॥<br>
यातनाश्चानुभूयेव दौर्ब्राह्मण्यं व्रजेत्तु सः ।<br>
यस्तु देवगृहे मूढश्सयीत मदमोहितः ॥ ३६।३४० ॥<br>
तत्रोच्छिष्टनिधानेन भृशं निश्श्वासमारुतैः ।<br>
दुर्गन्धी जायते मर्त्योजायते जन्मपञ्चकम् ॥ ३६।३४१ ॥<br>
ततस्सूकरतां प्राप्य जन्मानि नव पञ्च च ।<br>
क्लिश्यते बहुभिः कष्टैर्न शयीत हरेर्गृहे ॥ ३६।३४२ ॥<br>
उपधानादिसहितं य स्तल्पमधितिष्ठति ।<br>
देवालये विशेषेण प्राकारे वापि मूढधीः ॥ ३६।३४३ ॥<br>
स भवेद्दुर्भगश्चैव सर्पयौनिषु जायते ।<br>
सप्त पञ्च च जन्मानि ततो मानुषतां व्रजेत् ॥ ३६।३४४ ॥<br>
शयीत देवतागेहे व्याधितो यस्तु दुर्मतिः ।<br>
स भवेद्दुर्मना दीनो प्रेत्य चेह च जन्मनि ॥ ३६।३४५ ॥<br>
यःस्त्रिया सहितो मूढश्शयीत भगवद्गृहे ।<br>
स भवेद्दुरितष्षण्डस्सप्तजन्मानि पञ्च च ॥ ३६।३४६ ॥<br>
योगिभिर्योगसिद्ध्यर्थमभ्यस्यन्ते विशेषतः ।<br>
आसनानि त्वसङ्ख्यानि देवागारे न चाचरेत् ॥ ३६।३४७ ॥<br>
मन्त्रयोगपरैस्तद्वल्लययोगपरायणैः ।<br>
हठयोगिभिरेतानि क्रियन्ते राजयोगिभिः ॥ ३६।३४८ ॥<br>
स्वस्तिकं सर्वतोभद्रं सिद्धं सिंहासनं तथा ।<br>
सव्यं खूलं सुखं चैव गोमुखं गरुडं तथा ॥ ३६।३४९ ॥<br>
मयूरं मत्स्यमत्स्येन्द्रं मण्डूकं मुद्गरं मृगम् ।<br>
कुञ्जरं कुक्कुटं नागं काष्ठं क्रैञ्चं च कूर्मकम् ॥ ३६।३५० ॥<br>
खड्गं च कामदहनं वैयाघ्रं वेणुकासनम् ।<br>
योन्यासनं वासकं च धीरं पद्मासनं तथा ॥ ३६।३५१ ॥<br>
वाराहं चैव पर्यङ्कं पतगासनमेव च ।<br>
त्रिपदं हस्तिकर्णं च हेममर्धासनं तथा ॥ ३६।३५२ ॥<br>
इत्यादीना मासना नामशीतिश्च तुरुत्तरा ।<br>
अन्यानि शास्त्रसिद्धानि यानि सन्ति विशेषतः ॥ ३६।३५३ ॥<br>
तान्यास्थायि तु देवाग्रेनो पतिष्ठेत बुद्धिमान् ।<br>
भुञ्जीयाद्देवतागारे यः पापस्स तु दुर्मनाः ॥ ३६।३५४ ॥<br>
कुक्षिरोगार्दितो भूत्वा जन्मानि दश पञ्च च ।<br>
ततस्सृगालतां प्राप्य पतेद्धि नरके ऽशुचौ ॥ ३६।३५५ ॥<br>
यो वा मूढमतिर्मोहात्कारयेद्द्विजभोजनम् ।<br>
देवागारे विशेषेण स भवेन्निन्दितो जनः ॥ ३६।३५६ ॥<br>
गर्भागारे चान्तराले तथा चैवार्धमण्डपे ।<br>
महामण्डपमध्ये च नान्नमद्याद्विशेषतः ॥ ३६।३५७ ॥<br>
अन्नं पात्रे विनिक्षिप्य पुटपत्रादिनिर्मिते ।<br>
आपोशनं तु कृत्वैव यदद्याद्भोजनं तुतत् ॥ ३६।३५८ ॥<br>
न देवताप्रसादस्य गृहीतस्याञ्जलौ तथा ।<br>
न चैवापोशनं कुर्यात्कुर्याच्चेत्तदसम्मतम् ॥ ३६।३५९ ॥<br>
यस्तु पानीयपात्राणि पीतान्यत्र तु विन्यसेत् ।<br>
स गच्छेन्नरकान् क्रूरान् यावन्त उदबिन्दवः ॥ ३६।३६० ॥<br>
पात्रे तिष्ठन्ति शरदस्तावतीर्नात्र संशयः ।<br>
निवेदितं तु देवस्य देवस्याग्रे विशेषतः ॥ ३६।३६१ ॥<br>
प्रदद्यात्तु क्रमेणैव वर्णाश्रमविधानतः ।<br>
अश्नन्तिभक्तास्सर्वे ऽपिगृहीत्वैवाञ्जलौ पुनः ॥ ३६।३६२ ॥<br>
ब्रह्मण्यदेवमुद्दिश्य पुरुषं ब्राह्मणप्रियम् ।<br>
नारायणमनाद्यन्तं विष्णुं सर्वेश्वरेश्वरम् ॥ ३६।३६३ ॥<br>
ब्राह्मणान् भोजयेद्यस्तु कर्मसाद्गुण्यसिद्धये ।<br>
तथा निष्कृतिनिष्पत्त्यैशास्त्रोक्तेन विधानतः ॥ ३६।३६४ ॥<br>
कारयेन्नोक्तदेशेषु कदापि द्विजभोजनम् ।<br>
यस्त्वन्नं दापयेद्विप्रो द्विजेभ्यो भक्तिसंयुतः ॥ ३६।३६५ ॥<br>
निवेदितं तु देवस्य सन्तुष्ट्यैस्वस्य तस्य च ।<br>
तस्य तुष्यति देवेश आदाता तु विपद्यते ॥ ३६।३६६ ॥<br>
दातुस्तु सकलं पापं मनोवाक्कायकर्मभिः ।<br>
बहुशस्सञ्चितं पूर्वमादाता समवाप्नुयात् ॥ ३६।३६७ ॥<br>
प्रसादो ऽपिहि देवस्य परपाकरुचिं नरम् ।<br>
न जातु पावयेन्नैव पावयेत्पावयेन्न तु ॥ ३६।३६८ ॥<br>
यदृच्छालाभसन्तुष्टं यथा भक्तवरं तथा ।<br>
महिमानं प्रसादस्य यो ऽवजानाति मूढधीः ॥ ३६।३६९ ॥<br>
तेन भुक्तं भवेत्पापं दातुरेव न संशयः ।<br>
अयुतं ब्राह्मणानान्तु तर्पयित्वातु यत्फलम् ॥ ३६।३७० ॥<br>
तत्फलं नश्यति क्षिप्रमुच्छिष्टस्य कणेन तु ।<br>
अथान्नविक्रयेदोषः कथ्यते विधिवित्तमैः ॥ ३६।३७१ ॥<br>
अन्नविक्रयिणः पापा व्रजन्ति यमयातनाः ।<br>
प्रेत्य सृगालतां यान्ति नव जन्मानि पञ्च च ॥ ३६।३७२ ॥<br>
यस्त्वन्नं भगवद्गेहे विक्रीणाति विशेषतः ।<br>
चण्डालो जायते प्रेत्य क्षुधितश्च चरेन्मुहुः ॥ ३६।३७३ ॥<br>
विक्रीणते तु ये विप्रा वाणिज्ये दत्तचक्षुषः ।<br>
ये ऽप्यन्नमुपहारादि चेतरद्देवमन्दिरे ॥ ३६।३७४ ॥<br>
ते ऽपि यान्ति महाघोरं नरकं भृशदारुणम् ।<br>
यत्र नैवभवेष्यन्ति पालीयायोदबिन्दवः ॥ ३६।३७५ ॥<br>
कणमन्नस्य वान स्यात्तप्यन्ते तत्र ते जनाः ।<br>
ये गृहीत्वा तदन्नादि भुञ्जते क्षुधिता जनाः ॥ ३६।३७६ ॥<br>
उपकुर्वन्तिये वा तानुच्यन्ते ऽभक्ष्यभोजनाः ।<br>
अन्नं प्राणा मनुष्याणां सर्वमन्ने प्रतिष्ठितम् ॥ ३६।३७७ ॥<br>
अन्नं ब्रह्मात्मकं विन्द्याद्विन्द्यादन्नमयीं तनुम् ।<br>
अन्नं विक्रीणते ये तु प्राणविक्रयिणः स्मृताः ॥ ३६।३७८ ॥<br>
तस्मात्सर्वप्रयत्नेन त्यजेत्तत्क्रय विक्रयौ ।<br>
न कुर्याद्देवता गेहे ऽभ्युदयं श्राद्धभोजनम् ॥ ३६।३७९ ॥<br>
कुर्यान्न चापि श्राद्धादीन्विहायापि द्विजाशनम् ।<br>
तस्मात्सर्वप्रयत्नेन नाश्नीयाद्धरिमन्दिरे ॥ ३६।३८० ॥<br>
मुधा सम्भाषते यस्तु प्रविश्य हरिमन्दिरम् ।<br>
स निधिं पुरतस्सिद्धं त्यक्त्वा भिक्षति काकिणीम् ॥ ३६।३८१ ॥<br>
यस्तु सम्भाषते व्यर्थं देवालयमुपाश्रितः ।<br>
सिद्धमन्नं परित्यज्य भिक्षामटति दुर्जनः ॥ ३६।३८२ ॥<br>
यन्मुहूर्तं क्षणं वापि परमात्मान चिन्त्यते ।<br>
सा हानिस्तन्ममहच्छिद्रं सा भ्रान्तिस्सा तु विक्रिया ॥ ३६।३८३ ॥<br>
दस्युभिर्मुषितेनेव दग्धेनेव दवाग्निना ।<br>
व्याधिभिःपीडितेनेव चाकृष्टेनेव मृत्युना ॥ ३६।३८४ ॥<br>
भीतेनेवोत्तमर्णेन धर्षितेनेव राजभिः ।<br>
मग्नेनेव महासिन्धौ हतेनेव च वात्यया ॥ ३६।३८५ ॥<br>
सम्पिष्टेनेव पाषाणैराक्रन्देद्यस्स मुच्यते ।<br>
सन्त्यनेका प्रदेशाश्च समयाश्च विशेषतः ॥ ३६।३८६ ॥<br>
लोकयात्राविनिष्पत्त्यै देहयात्रोपयोगिनः ।<br>
तस्माद्देवगृहं गत्वा नरो नान्यपरो भवेत् ॥ ३६।३८७ ॥<br>
यत्प्रसङ्गे हरेर्नाम तन्ममहत्त्वं च नाप्यते ।<br>
स सर्वो ऽपि मुधा प्रोक्तोमिथ्येत्येके वदन्तितम् ॥ ३६।३८८ ॥<br>
न हि देवस्य पुरतः क्वचिदप्यनृतं वदेत् ।<br>
सत्यस्वरूपी भगवान् सत्यं तस्मैन गूहयेत् ॥ ३६।३८९ ॥<br>
सत्यमेव परं ब्रह्म सत्यमेव परं तपः ।<br>
सत्यमेव परो यज्ञस्सत्यमेव परं श्रुतम् ॥ ३६।३९० ॥<br>
सत्यं देवेषु जागर्ति सत्यं धर्मतरोः फलम् ।<br>
तपोयज्ञश्च पुण्यं च देवर्षिपितृपूजनम् ॥ ३६।३९१ ॥<br>
आद्यो विधिश्च विद्या च सर्वं सत्ये प्रतिष्ठितम् ।<br>
सत्यं यज्ञन्तथा वेदास्सत्या देवी सरस्वती ॥ ३६।३९२ ॥<br>
व्रतचर्या तथा सत्यमोङ्कारस्सत्यमेव च ।<br>
सत्येन वायुरावाति सत्येनार्ऽकः प्रकाशते ॥ ३६।३९३ ॥<br>
दहत्यग्निश्च सत्येन यायात्सत्येन सद्गतिम् ।<br>
पर्जन्यो धरणीभागे सत्येनापः प्रवर्षति ॥ ३६।३९४ ॥<br>
स्वाध्यायस्सर्ववेदानां सर्वतीर्थावगाहनम् ।<br>
सत्यं तु वदतो लोके तुलितं स्यान्न संशयः ॥ ३६।३९५ ॥<br>
अश्वमेधसहस्रं च सत्यं च तुलया कृतम् ।<br>
अश्वमेधसहस्रात्तु भारस्सत्ये विशिष्यते ॥ ३६।३९६ ॥<br>
सत्येन देवाः प्रीणन्ति पितरो ब्राह्मणास्तथा ।<br>
सत्यमाहुःपरं धर्मं सत्यमाहुः परं पदम् ॥ ३६।३९७ ॥<br>
सत्यमाहुः परं ब्रह्म तस्मात्सत्यं न लोभयेत् ।<br>
ये सत्यनिरतास्सत्यशपथास्सत्यविक्रमाः ॥ ३६।३९८ ॥<br>
महत्मानो मुनिश्रेष्ठास्ते परां सिद्धिमाप्नुवन् ।<br>
दैवतैस्सह मोदन्ते स्वर्गे सत्यपरायणाः ॥ ३६।३९९ ॥<br>
अप्चरोगणसङ्कीर्णैर्विमानैस्सञ्चरन्ति च ।<br>
वक्तव्यं च सदा सत्यं न सत्याद्विद्यते परम् ॥ ३६।४०० ॥<br>
अगोधे विमले शुद्धे सत्यतीर्थे शुचिह्रदे ।<br>
स्नातव्यं मनसा युक्तैस्तत्स्नानं परमं स्मृतम् ॥ ३६।४०१ ॥<br>
देवार्थे वा परार्थे वा पुत्रार्थे वा ऽऽत्मने तथा ।<br>
ये ऽनृतं नाभिभाषन्ते ते स्वर्गं यान्तिमानवाः ॥ ३६।४०२ ॥<br>
यस्सत्यवादी पुरुषो नानृतं परिभाषते ।<br>
सम्प्राप्य विरजान् लोकानुषित्वा शाश्वतीस्समाः ॥ ३६।४०३ ॥<br>
भगवद्भक्तिमुक्तानां जायते श्रीमतां कुले ।<br>
साक्षिणस्सन्तिसर्वेते देवता भास्करादयः ॥ ३६।४०४ ॥<br>
परीक्षन्ते च सर्वासु दशासु पुरुषं सदा ।<br>
न वाच्यमनृतं तस्मात्प्राणैः कण्ठगतैरपि ॥ ३६।४०५ ॥<br>
ये ऽनृतं ब्रुवते मूढाश्शपथानि च कुर्वते ।<br>
देवागारे विशेषेण ते प्रणश्यन्ति सान्वयम् ॥ ३६।४०६ ॥<br>
पुनर्जन्मशतं यान्ति कीटडयोनिष्वनेकशः ।<br>
गीतवादित्रनृत्तादीन् पुण्याख्यानकथाश्च ये ॥ ३६।४०७ ॥<br>
लोपयन्त्यथ पारुष्यैर्मन्दिरे मधुविद्विषः ।<br>
ते यान्ति नरकं पापा जायन्ते नीचयोनिषु ॥ ३६।४०८ ॥<br>
तथा ते ऽपि दुरात्मानो गार्दभीं योनिमाप्नुयुः ।<br>
तथान्ते क्रूरा नव जन्मानि पञ्च च ॥ ३६।४०९ ॥<br>
अनिबद्धप्रलापान् ये कुर्वते देवमन्दिरे ।<br>
ते ऽपि तित्तिरितां भूत्वा जायन्ते जन्मपञ्चकम् ॥ ३६।४१० ॥<br>
देवभाषां परित्यज्य देशभाषासु यो नरः ।<br>
स्तुवीत देवतागेहे देवस्याग्रे विशेषतः ॥ ३६।४११ ॥<br>
तस्य दोषोमहानाशु नैव पूजाफलं भवेत् ।<br>
असाराणि तु शास्त्राणि भूयांसि पृथिवीतले ॥ ३६।४१२ ॥<br>
यत्र देवस्य महात्म्यकथनं न प्रपञ्च्यते ।<br>
तेषु शास्त्रेषु ये जाताश्शास्त्रार्थाश्च विशेषतः ॥ ३६।४१३ ॥<br>
वादाश्च प्रतिवादाश्च संस्कारास्सर्व एव हि ।<br>
चित्रशिल्पा न सन्देहो नरस्तेन न मुच्यते ॥ ३६।४१४ ॥<br>
सा विद्या या हरिं स्तौति सा क्रिया यत्तदर्चनम् ।<br>
या न्या यदन्यदखिलं दुष्टोदर्का हि जीविका ॥ ३६।४१५ ॥<br>
न हि देवगृहं गत्वा शास्त्रार्थैर्नी रसैर्नरः ।<br>
मुहूर्तं क्षपयेत्कालं तद्देवस्य विमानना ॥ ३६।४१६ ॥<br>
विशालं वाङ्मयं सर्वं सृष्ट्वा स्रष्टा हरिः प्रभुः ।<br>
तदन्तस्सम्प्रविश्यैव वाच्यवाचकभेदतः ॥ ३६।४१७ ॥<br>
विज्ञानाय मनुष्याणां विज्ञानघनविग्रहः ।<br>
सदोपकुरुते यस्मात्सर्वे भक्तवराः सदा ॥ ३६।४१८ ॥<br>
सर्वा वाचो विमुच्यान्याश्चिन्तयानाश्च सादरम् ।<br>
तन्महत्त्वकथागन्धदरिद्रं वाचनं तथा ॥ ३६।४१९ ॥<br>
पाठनं लेखनाद्यं च नैव कुर्याद्गृहे हरेः ।<br>
स भवेदक्षरद्रोङी यस्तु कुर्याद्व्यतिक्रमम् ॥ ३६।४२० ॥<br>
द्रुह्येत्स वाङ्मयायापि तस्माद्युक्ततरो भवेत् ।<br>
यस्तु देवगृहं गत्वा रोदिति प्रणयाद्यथा ॥ ३६।४२१ ॥<br>
दुःखितः स्तौति वा देवं तत्स्यान्मानसिकं मलम् ।<br>
निर्वाणपरमं स्थानं म्लानेन मनसा तु यः ॥ ३६।४२२ ॥<br>
सेवते स न जानाति तद्विष्णोः परमं पदम् ।<br>
नारी वा पुरुषो वापि गत्वा देवगृहं क्वचित् ॥ ३६।४२३ ॥<br>
न रोदेत्पातयेन्नाश्रु नैवान्यं रोदयेदपि ।<br>
यावन्त्यश्रूणि रुदतां पतेयुर्देवमन्दिरे ॥ ३६।४२४ ॥<br>
तावन्त्यब्दसहस्राणि ते वसन्ति यमालये ।<br>
अनुभूय पुनस्तत्र यातनास्तीव्रचोदनाः ॥ ३६।४२५ ॥<br>
प्राप्य तित् तिरितां कालं वसिष्यन्ति चिरं भुवि ।<br>
नैवात्र हिंसां कुर्वीत प्राणिनां दुःखदां क्वचित् ॥ ३६।४२६ ॥<br>
अहिंसा वैदिकं कर्म ध्यानमिन्द्रियनिग्रहः ।<br>
तपो ऽथ गुरुशुश्रूषा धर्मद्वाराष्षडीरिताः ॥ ३६।४२७ ॥<br>
अहिंसापाश्रयं धर्मं दान्तो विद्वान् समाचरेत् ।<br>
त्रीदण्डं सर्वभूतेषु निधाय पुरुषश्शुचिः ॥ ३६।४२८ ॥<br>
कामक्रोधौ च संयम्य ततः सिद्धिमवाप्नु ते ।<br>
अहिंसकानि भूतानि दण्डेन विनिहन्तियः ॥ ३६।४२९ ॥<br>
आत्मनस्सुखमन्विच्छन् स प्रेत्य न सुखी भवेत् ।<br>
आत्मोपमस्तु भूतेषु यो वैभवति पूरुषः ॥ ३६।४३० ॥<br>
त्यक्तदण्डो जितक्रोधस्स प्रेत्य सुखमेधते ।<br>
सर्वभूतात्मभूतस्य सर्वभूतानि पश्यतः ॥ ३६।४३१ ॥<br>
मुह्यन्ति मार्गे देवाश्च ह्यपदस्य पदैषिणः ।<br>
न तत्परस्य सन्दध्यात्प्रतिकूलं यदात्मनः ॥ ३६।४३२ ॥<br>
एष साङ्ग्राहिको धर्मःकामादन्यः प्रवर्तते ।<br>
प्रख्यापने च दाने च सुखदुःखे प्रियाप्रिये ॥ ३६।४३३ ॥<br>
आत्मौवम्येन पुरुषः प्रमाणमधिगच्छति ।<br>
ऋषयो ब्राह्मणा देवाः प्रशंसन्ति विशेषतः ॥ ३६।४३४ ॥<br>
अहिंसालक्षणं धर्मं वेदप्रामाण्यदर्णनात् ।<br>
कर्मणा न नरः कुर्वन् हिंसां जातु विचक्षणः, ॥ ३६।४३५ ॥<br>
वाचा च मनसा चैव ततो दुःखात्प्रमुच्यते ।<br>
चतुर्विधेयं निर्दिष्टा ह्यहिंसा ब्रह्मवादिभिः ॥ ३६।४३६ ॥<br>
एकैकतो ऽपि विभ्रष्टा न भवेन्नात्र संशयः ।<br>
यथा सर्वश्चतुष्पाद्वै त्रिभिः पादैर्न तिष्ठति ॥ ३६।४३७ ॥<br>
तथैवेयं विशेषेण कारणैः प्रोच्यते त्रिभिः ।<br>
यथा नागपदे ऽन्यानि पदानि पदगामिनाम् ॥ ३६।४३८ ॥<br>
सर्वाण्येवापिधीयन्ते पदजातानि कैञ्जरे ।<br>
एवं लोकेष्वहिंसा तु निर्दिष्टाधर्मतः पुरा ॥ ३६।४३९ ॥<br>
न ह्यतस्सदृशं किञ्चिदिहलोके परत्र च ।<br>
यत्सर्वेष्विह भूतेषु दयाहिंसात्मिका तु या ॥ ३६।४४० ॥<br>
न भयं विद्यते जातु नरस्येह दयावतः ।<br>
दयावतामिमे लोकाः परत्रापि तपस्विनाम् ॥ ३६।४४१ ॥<br>
अभयं सर्वभूतेभ्यो यो ददाति दयापरः ।<br>
अभयं सर्वभूतानि ददतीति जगौ श्रुतिः ॥ ३६।४४२ ॥<br>
क्षतं च पतितं चैव स्खलितं क्लिन्नमाहतम् ।<br>
सर्वभूतानि रक्षन्ति समेषु विषमेषु च ॥ ३६।४४३ ॥<br>
नैनं व्यालमृगा घ्नन्ति न पिशाचा न राक्षसाः ।<br>
मुच्यते भयकालेषु मोक्षयेद्यो भये परान् ॥ ३६।४४४ ॥<br>
प्राणदानात्परं दानं न भूतं न भविष्यति ।<br>
न ह्यात्मनः प्रियकरं किं चिदस्तीह निश्चितम् ॥ ३६।४४५ ॥<br>
अनिष्टं सर्वभूतानां मरणं नाम कथ्यते ।<br>
मृत्युकाले हि भूतानां सद्यो जायेत वेपथुः ॥ ३६।४४६ ॥<br>
व्याधिजन्मजरादुःखैर्नित्यं संसारसागरे ।<br>
जन्तवः परिवर्तन्ते मरणादुद्विजन्ति च ॥ ३६।४४७ ॥<br>
गर्भवासेषु पच्यन्ते क्षाराम्लकटुकै रसैः ।<br>
मूत्रस्वेदपुरीषाणां परुषैर्भृशदारुणैः ॥ ३६।४४८ ॥<br>
जाताश्चाप्यवशास्तत्र छिद्यमानाः पुनः पुनः ।<br>
हन्यमानाश्च दृश्यन्ते विवशा घातुका नराः ॥ ३६।४४९ ॥<br>
कुम्भीपाकेच पच्यन्तेतां तां योनिमुपागताः ।<br>
आक्रम्य मार्यमाणाश्च त्रास्यन्त्यन्ये पुनः पुनः ॥ ३६।४५० ॥<br>
नात्मनो ऽस्ति प्रियतमः पृथिवीमनुसृत्य ह ।<br>
तस्मात्राणेषु सर्वेषु दयावानात्मवान् भवेत् ॥ ३६।४५१ ॥<br>
येन येन शरीरण यद्यत्कर्मकरोति यः ।<br>
तेन तेन शरीरण तत्तत्फलमुपाश्नुते ॥ ३६।४५२ ॥<br>
अहिंसा परमो धर्मस्तथाहिंसा परो दमः ।<br>
अहिंसा परमं दानमहिंसा परमं तपः ॥ ३६।४५३ ॥<br>
अहिंसा परमो यज्ञस्तथाहिंसा परं फलम् ।<br>
अहिंसा परमं मित्रमहिंसा परमं सुखम् ॥ ३६।४५४ ॥<br>
सर्वयज्ञेषु वा दानं सर्वतीर्थेषु वा प्लुतम् ।<br>
सर्वदानफलं वापि नैतत्तुल्यमहिंसया ॥ ३६।४५५ ॥<br>
अहिंस्रस्य तपो ऽक्षय्यमहिंस्रो जयते सदा ।<br>
अहिंस्रस्सर्वभूतानां यथा माता यथा पिता ॥ ३६।४५६ ॥<br>
तस्मादहिंस्रस्सततमुपवास व्रतं चरेत् ।<br>
फलमङ्गिरसाप्रोक्तमुपवासस्य विस्तरात् ॥ ३६।४५७ ॥<br>
त्रिरात्रं पञ्चरात्रं वा सप्तरात्रमथापि वा ।<br>
धान्यान्यपि न हिंसेत यस्स भूयादहिंसकः ॥ ३६।४५८ ॥<br>
नाश्नाति यावतो जीवस्तावत्पुण्येन यज्यते ।<br>
आहारस्य वियोगेन शरीरं परितप्यते ॥ ३६।४५९ ॥<br>
तप्यमाने शरीरे तु शरीरे चेन्द्रियाणि तु ।<br>
तिष्ठन्ति स्ववशे तस्य नृपाणामिव किङ्कराः ॥ ३६।४६० ॥<br>
निरुणद्धीन्द्रियाण्येव स सुखी स विचक्षणः ।<br>
इन्द्रियाणां निरोधेन दानेन च दमेन च ॥ ३६।४६१ ॥<br>
नरस्सर्वमवाप्नोति मनसा यद्यदिच्छति ।<br>
एवं मूलमहिंसाया उपवासः प्रकीर्तितः ॥ ३६।४६२ ॥<br>
कामान्यान्यान्नरो भक्त्या मनसेच्छति माधवात् ।<br>
व्रतोपवासनात्प्रीतस्तान् प्रयच्छत्यसौ हरिः ॥ ३६।४६३ ॥<br>
मासे मासे तथैकस्मिन्नेकस्मिन्नियतं चरेत् ॥ ३६।४६४ ॥<br>
उपवासव्रतमिदं तस्यानन्तं फलं भवेत् ।<br>
एकादश्यां निराहारस्सम्पूज्य हरिमव्ययम् ॥ ३६।४६५ ॥<br>
तत्पादसलिलं तद्वत्तुलसीं च तदर्पितामा ।<br>
पीत्वा च भक्षयित्वा च उपवासव्रतं चरेत् ॥ ३६।४६६ ॥<br>
उपवासदिने यस्तु तीर्धं श्रीतुलसीयुतम् ।<br>
न प्राश्नीयाद्विमूढात्मा रौरवं नरकं व्रजेत् ॥ ३६।४६७ ॥<br>
न हि देवगृहं गत्वा विवदेत नरः क्वचित् ।<br>
न तत् स्थानं विवादस्य तस्मात्तं दूरत स्त्यजेत् ॥ ३६।४६८ ॥<br>
मनो ऽनवस्थितं यस्य स नालं पूजितं हरिम् ।<br>
यस्यैव निर्मलं चित्तं सोर्ऽहस्सर्वेषु कर्मसु ॥ ३६।४६९ ॥<br>
रागाद्यपेतं हृदयं वागदुष्टानृतादिना ।<br>
हिंसादिरहितः कायः केशवाराधने त्रयम् ॥ ३६।४७० ॥<br>
रागादिदूषिते चित्तं नास्पदं कुरुते हरिः ।<br>
न बध्नाति पदं हंसः कदाचित्कर्दमाम्भसि ॥ ३६।४७१ ॥<br>
न योग्या माधवं स्तोतुं वाग्दुष्टा चानृतादिना ।<br>
तमसो नाशनायालं मेघच्छन्नोन चन्द्रयाः ॥ ३६।४७२ ॥<br>
हिंसादिदूषितः कायः प्रभवेन्नार्चने हरेः ।<br>
जनचित्तप्रसादाय यथा काशस्तमोवृतः ॥ ३६।४७३ ॥<br>
मनोदोषविहीनानां न दोषस्स्यात्कथं च न ।<br>
अन्यथालिङ्ग्यते कान्ता स्नेहेन दुहितान्यथा ॥ ३६।४७४ ॥<br>
यतेश्च कामुकानां च योषिद्रूबे ऽन्यथा मतिः ।<br>
अशिक्षयैव मनसः प्रायो लोकश्च वञ्च्यते ॥ ३६।४७५ ॥<br>
लालेत्युद्विजते लोको वक्त्रासव इति स्पृहा ।<br>
विशुद्धैः करणैस्तस्माद्व्रजेद्देवगृहं नरः ॥ ३६।४७६ ॥<br>
विवादः क्रोधजो यस्मात्तस्मात्तं परिवर्जयेत् ।<br>
क्रुद्धः पापं न कुर्यात्कः क्रुद्धो हन्याद्गुरूनपि ॥ ३६।४७७ ॥<br>
क्रुद्धः परुषया वाचा नरस्साधूनधिक्षिपेत् ।<br>
साधुसज्जनसन्तापः साधूनां च विमानना ॥ ३६।४७८ ॥<br>
दहत्यासप्तमं तस्य कुलं नात्र विचारणा ।<br>
वाच्यावाच्यं प्रकुपितो न विचानाति कर्हि चित् ॥ ३६।४७९ ॥<br>
नाकार्यमस्ते क्रुद्धस्य नावाच्यं विद्यते क्वचित् ।<br>
यस्समुत्पतितं क्रोधं क्षमया तु निरस्यति ॥ ३६।४८० ॥<br>
यथोरगस्त्वचं जीर्णां स वै पुरुष उच्यते ।<br>
ते मान्याःपुरुषश्रेष्ठाः क्षमया क्रोधमुद्धितम् ॥ ३६।४८१ ॥<br>
निर्वापयन्ते ये नित्यं दीप्तमग्निमिवाम्भसा ।<br>
परापवादं न ब्रूयान्नाप्रियं च कदा चन ॥ ३६।४८२ ॥<br>
न मन्युः कश्चिदुत्पाद्यो महतां देवसन्निधौ ।<br>
स्वयं दत्तावधानस्तु देवकार्ये विशेषतः ॥ ३६।४८३ ॥<br>
मन्येत भगवत्सर्गे स्वात्मानं चाप्यकिञ्चनम् ।<br>
स एव भगवान् देवस्सर्वज्ञः सर्वशक्तियुक् ॥ ३६।४८४ ॥<br>
सर्वेशस्सर्ववित्सर्वोनिग्रहानुग्रहे रतः ।<br>
तस्मान्नान्यस्य जात्वस्ति शक्तिः क्रोधप्रसादयोः ॥ ३६।४८५ ॥<br>
इति सञ्चिन्त्य भूयो ऽपि सर्वेष्वपि च जन्तुषु ।<br>
भगवत्सन्निधौ स्थित्वा आनृशंस्यं प्रयोजयेत् ॥ ३६।४८६ ॥<br>
यद्यद्भावि भवद्भूतं विद्यात्तत्तस्य चेष्ठितम् ।<br>
यद्यहङ्कारमाश्रित्य स्वातन्त्षमदमोहितः ॥ ३६।४८७ ॥<br>
निग्रहे ऽनुग्रहे वापि शक्तिं स्वस्यावबोधयेत् ।<br>
स याति नरकं घोरं न दैवं तस्य मृष्यति ॥ ३६।४८८ ॥<br>
तथा स्त्रीणां विशेषण त्याज्या स्यादतिसङ्गतिः ।<br>
देवतामन्दिरं प्राप्य कालेष्वन्येषु वा तथा ॥ ३६।४८९ ॥<br>
आयुर्यशस्तपोहानिः पुंसां स्त्रीष्वतिसङ्गिनाम् ।<br>
पुरुषेष्वतिसक्तानां तुल्या सा योषितामपि ॥ ३६।४९० ॥<br>
कुलीना रूपवत्यश्च नाथवत्यश्च योषितः ।<br>
मर्यादासु स तिष्ठन्ति स दोषः स्त्रीषु गर्हितः ॥ ३६।४९१ ॥<br>
न स्त्रीभ्यः परमन्यद्वै पापीयस्तरमस्ति वै ।<br>
स्त्रियो हि मूलं दोषाणां सर्वेषां नात्र संशयः ॥ ३६।४९२ ॥<br>
समाज्ञातानृद्धिमतः प्रतिरूपान् व शेस्थितान् ।<br>
पतीनन्तरमासाद्य नालं नार्यः परीक्षितुम् ॥ ३६।४९३ ॥<br>
असद्धर्मस्त्वयं स्त्रीणां प्रायेण हि भवेद्भुवि ।<br>
पापीयसो नरान् यद्वै त्यक्तलज्जा भजन्तिताः ॥ ३६।४९४ ॥<br>
स्त्रीयं हि यः प्रार्थयते सन्निकर्षं च गच्छतिर् ।<br>
इषच्च कुरुते सेवां तमेवेच्छन्ति योषितः ॥ ३६।४९५ ॥<br>
अनर्थित्वान्मनुष्याणां भयात्परिजनस्य च ।<br>
मर्यादायाममर्यादाः स्त्रीयस्तिष्ठन्ति भर्तृषु ॥ ३६।४९६ ॥<br>
नासां कश्चिदगम्यो ऽस्तिनासां वयसि संस्थितिः ।<br>
रूपवन्तं विरूपं वा पुमानित्येव भुञ्जते ॥ ३६।४९७ ॥<br>
न भयान्नाप्यनुक्रोश्नान्नार्ऽथहेतोः कथं च न ।<br>
न ज्ञातिकुलसम्बन्धात् त्स्रियस्तिष्ठन्ति भर्तृषु ॥ ३६।४९८ ॥<br>
यौवने वर्तमानानां मृष्टाभरणवाससाम् ।<br>
नारीणां स्वैरवृत्तीनां स्पृहयन्ति कुलस्त्रीयः ॥ ३६।४९९ ॥<br>
याश्च शस्वद्बहुमता रक्ष्यन्ते दयिताःस्त्रीयः ।<br>
अपि ताः सम्प्रसज्जन्ते कुब्जान्धजूवामनैः ॥ ३६।५०० ॥<br>
पङ्गुष्वन्येषु कुष्ठेषु ये चान्ये कुत्सिता नराः ।<br>
स्त्रीणामगम्यो लोके ऽस्मिन्नास्ति कश्छिदिहोद्यते ॥ ३६।५०१ ॥<br>
यदि पुंसां गतिस्तत्र कथं चिन्नोपपद्यते ।<br>
अप्यन्योन्यं प्रवर्तन्तेन हि तिष्ठन्ति भर्तृषु ॥ ३६।५०२ ॥<br>
दुष्ठाचाराः पापरता असत्या मायया वृताः ।<br>
अदृष्टबुद्धिबहुलाः प्रायेणेत्यवधार्यते ॥ ३६।५०३ ॥<br>
अलाभात्पुरुषाणां हि भयात्परिजनस्य च ।<br>
वधबन्धभयाच्चापि स्वयं गुप्ता भवन्ति ताः ॥ ३६।५०४ ॥<br>
चलस्वभावा दुस्सेव्या दुर्ग्राह्या भावतस्तथा ।<br>
प्राजस्य पुरुषस्येव यथा भावास् तथा स्त्रीयः ॥ ३६।५०५ ॥<br>
नाग्निस्तृप्यति काष्ठानां नापगानां महोदधिः ।<br>
नान्तकस्सर्वभूतानां न पुंसां वामलोचनाः ॥ ३६।५०६ ॥<br>
रहस्यमिदमन्यच्च विज्ञेयं सर्वयोषिताम् ।<br>
दृष्ट्वैव पुरुषं ह्यन्यं योनिः प्रक्लिद्यते स्त्रियाः ॥ ३६।५०७ ॥<br>
कामानामपि दातारं कर्तारं मानसान्त्वयोः ।<br>
रक्षितारं न मृष्यन्ति स्वभर्तारमसत् स्त्रियः ॥ ३६।५०८ ॥<br>
न कामभोगान् विपुलान् नालङ्कारार्थ सञ्चयान् ।<br>
तथैव बहुमन्यन्ते यथा रत्यामनुग्रहम् ॥ ३६।५०९ ॥<br>
अन्तकः शमनो मृत्युः पातालं बडबामुखम् ।<br>
क्षुरधारा विषः सर्पो वह्निरित्येकतः स्त्रियः ॥ ३६।५१० ॥<br>
एता हि स्वीयमायाभिर्वञ्चयन्तीह मानवान् ।<br>
न चासां मुच्यते कश्चित्पुरुषो हस्तमागतः ॥ ३६।५११ ॥<br>
गावो नवतृणानीव गृह्णन्त्येता नवं नवम् ।<br>
शम्बरस्य च या माया या माया नमुचेरपि ॥ ३६।५१२ ॥<br>
बलेः कुम्भीनसेश्चैव तास्सर्वायोषितो विदुः ।<br>
हसन्तं प्रहसन्त्येता रुदन्तं प्ररुदन्ति च ॥ ३६।५१३ ॥<br>
अप्रियं प्रियवाक्यैश्च गृह्णते कालयोगतः ।<br>
यदि जिह्मा सहस्रं स्याज्जीवेच्च शरदां शतम् ॥ ३६।५१४ ॥<br>
अनन्यकर्मा स्त्रीदोषाननुक्त्वा निधनं व्रजेत् ।<br>
उशना वेद यच्छास्त्रं यच्च वेद बृहस्पतिः ॥ ३६।५१५ ॥<br>
स्त्रीबुद्ध्या न विशिष्येत सुरक्ष्या न भवन्तिताः ।<br>
अनृतं सत्यमित्याहुस्सत्यं चापि तथानृतम् ॥ ३६।५१६ ॥<br>
इति यास्ताः कथं रक्ष्याः पुरुषैर्दुर्भराः स्त्रियः ।<br>
सम्पूज्यमानाः पुरुषैर्विकुर्वन्ति मनो नृषु ॥ ३६।५१७ ॥<br>
अपास्ताश्च तथा सद्यो विकुर्वन्ति मनः स्त्रियः ।<br>
न च स्त्रीणां क्रियाः काश्चिदिति धर्मो व्यवस्थितः ॥ ३६।५१८ ॥<br>
निरिन्द्रिया ह्यशास्त्राश्च स्त्रीयो ऽनृतमिति श्रुतिः ।<br>
शय्यासनमलङ्कारमन्न पानमनार्यताम् ॥ ३६।५१९ ॥<br>
दुर्वागर्भवं रतिं चैव ददौ स्त्रीभ्यः प्रजापतिः ।<br>
न तासां रक्षणं शक्यं कर्तुं पुंसां कथं चन ॥ ३६।५२० ॥<br>
अपि विश्वकृता चैव कुतस्तु पुरुषैरिह ।<br>
वाचा च वधबन्धैर्वा क्लेशैर्वा विविधैस्तथा ॥ ३६।५२१ ॥<br>
न शक्या रक्षितां नार्यस्ता हि नित्यमसंयताः ।<br>
अविद्वांसमलंलोके विद्वांसमपि वा पुनः ॥ ३६।५२२ ॥<br>
प्रमदाह्युत्पथं नेतुं कामक्रोधवशानुगम् ।<br>
नातः परं हि नारीणां विद्यते च कदा चन ॥ ३६।५२३ ॥<br>
यथा पुरुष संसर्गः परमेतत्फलं विदुः ।<br>
आत्मच्छन्देन वर्तन्ते नार्यो मन्मथचोदिताः ॥ ३६।५२४ ॥<br>
न च दह्यन्ति गच्छन्त्यः सुतप्तैरपि पांसुभिः ।<br>
नानिलो ऽग्निर्न वरुणो न चान्ये त्रिदशान्तथा ॥ ३६।५२५ ॥<br>
प्रियाः स्त्रीणां यथा कामो रतिशीला हि योषितः ।<br>
सहस्रेकिल नारीणां प्राप्येतैका कदा चन ॥ ३६।५२६ ॥<br>
तथा शतसहस्रेषु यदि काचित्पतिव्रता ।<br>
नैता जानन्ति पितरं न कुलं न च मातरम् ॥ ३६।५२७ ॥<br>
न भ्रातॄन्न च भर्तारं न च पुत्रान् न देवरान् ।<br>
लीलायन्त्यः कुलं घ्नन्ति कूलानीव सरिद्वराः ॥ ३६।५२८ ॥<br>
स्त्रीष्वायाससमेतस्य ये पुंसश्शक्रबिन्दवः ।<br>
न ते सुखाय मन्तव्याः स्वेदजा इव बिन्दवः ॥ ३६।५२९ ॥<br>
कृमिभिस्तुद्यमानस्य कुष्ठिनः पामनस्य वा ।<br>
कण्डूयनाग्नितापाभ्यां यत्सुखं स्त्रीषु तद्विदुः ॥ ३६।५३० ॥<br>
यादृशं विद्यते सौख्यं कण्डूपूयविनिर्गमे ।<br>
तादृशं स्त्रीषु विज्ञेयं नाधिकं तासु विद्यते ॥ ३६।५३१ ॥<br>
ग्रन्थेस्तु वेदना यद्वत् स्फुटितस्य निवर्तने ।<br>
तद्वत् स्त्रीष्वपि विज्ञेयं न सौख्यं परमार्थतः ॥ ३६।५३२ ॥<br>
वर्चोमूत्रविसर्गात्तु सुखं भवति यादृशम् ।<br>
तादृशं स्त्रीषु विज्ञेयं नाधिकं तासु विद्यते ॥ ३६।५३३ ॥<br>
न चाणुमात्रमप्येवे सुखमस्ति विचारतः ।<br>
तथा देवोत्सवादीनां सेवा तासां निषिध्यते ॥ ३६।५३४ ॥<br>
न हि स्वतन्त्रतो योषिज्जातु गच्छेत् स्थलान्तरम् ।<br>
न हि निर्मिमते वृद्धा लीलया देवमन्दिरान् ॥ ३६।५३५ ॥<br>
कामुकानां विलासार्थं तस्माद्युक्ततरो भवेत् ।<br>
अनुगच्छेत्पिता भ्राता भर्ता पुत्रो ऽथ वा यदि ॥ ३६।५३६ ॥<br>
तदा देवगृहं यायान्नान्यथा जातु कामिनी ।<br>
ध्यायतो विषयान् पुंसस्सङ्गस्तेषूपजायते ॥ ३६।५३७ ॥<br>
सङ्गात्सञ्जायते कामः कामात्क्रोधो ऽभिजायते ।<br>
क्रोधाद्भवति सम्मोहस्सम्मोहात्स्मृतिविभ्रमः ॥ ३६।५३८ ॥<br>
स्मृतिभ्रंशाद्बुद्धिनाशो बुद्धिनाशात्प्रणश्यति ।<br>
बलवानिन्द्रियग्रामो विद्वांसमपिकर्षति ॥ ३६।५३९ ॥<br>
तस्मात् स्त्रीया भवेद्विद्वान्नातिसक्तः कथं चन ।<br>
तस्मात् स्त्रीषु न कर्तव्यः प्रसङ्गो देवताकृहे ॥ ३६।५४० ॥<br>
तथैव परदारेभ्यो मनः प्रहिणुयान्न च ।<br>
परदारा न गन्तव्या नरैरृद्धिमभीप्सुभिः ॥ ३६।५४१ ॥<br>
न हीदृशमनायुष्यं लोके किं चन विद्यते ।<br>
यादृशं पुरुषस्येह परदारनिषेवनम् ॥ ३६।५४२ ॥<br>
तादृशं विद्यते किञ्चि दनायुष्यं नृणामिह ।<br>
यावन्तो रोमकूपाः स्युः स्त्रीणां गात्रेषु निर्मिताः ॥ ३६।५४३ ॥<br>
तावद्वर्षसहस्राणि नरकं पर्युपासते ।<br>
अतिसङ्गं त्यजेत्तस्माद्योषितां देवमन्दिरे ॥ ३६।५४४ ॥<br>
यैरसभ्यः पदैरर्थः पदेनैकेन वा तथा ।<br>
गम्यते कथनं तादृगश्लीलं परिवर्जयेत् ॥ ३६।५४५ ॥<br>
अश्लीलकथनाच्चैव भवेदुद्वेजनं नृणाम् ।<br>
भक्तानां भगवद्गेहे भवेच्चित्तमथाविलम् ॥ ३६।५४६ ॥<br>
निवर्तेत मनस्तत्र निविष्टं परमात्मनि ।<br>
तस्मादश्लीलमाभाष्ट नरः पापपरो भवेत् ॥ ३६।५४७ ॥<br>
स तु चण्डालतां प्राप्य जायते जन्मनां शतम् ।<br>
अर्तोन प्रविशेद्गेहं देवस्य परमात्मनः ॥ ३६।५४८ ॥<br>
वायुभूते शरीरे ऽस्मिन् वायुसञ्चारकर्मणि ।<br>
मलवायुविसर्गस्तु देवगेहे विशेषतः ॥ ३६।५४९ ॥<br>
पातयेत्पुरुषं सत्यमपि वेदान्तपारगम् ।<br>
तस्मादपानगन्धस्य विसर्गं नैव चाचरेत् ॥ ३६।५५० ॥<br>
अथ वायुनिरोधेतु व्याधिकोपो भविष्यति ।<br>
तस्माद्वायुविसर्गं तु कुर्यादेवाविचारयन् ॥ ३६।५५१ ॥<br>
इति देवगृहं गन्तुं व्याधितो नैव चार्हति ।<br>
तथा कुष्ठी विशेषेण पापरोगार्दितास्समे ॥ ३६।५५२ ॥<br>
उद्वीक्षितुं च देवेशं मन्दिरे मधुसूदनम् ।<br>
अर्चितुं सेवितुं चापि दातुं द्रव्यचयं तथा ॥ ३६।५५३ ॥<br>
नार्हन्तियस्मात्तत्सक्तं पापं साङ्क्रामिकं भवेत् ।<br>
यद्यन्यथा भवेत्सद्यस्स पापी सम्प्रजायते ॥ ३६।५५४ ॥<br>
जन्मानि नव पञ्चापि जायते मलभुक् कृमिः ।<br>
यदा विशेद्गृहं विष्णोस्सेवार्धं मधुविद्विषः ॥ ३६।५५५ ॥<br>
कृत्वोपवीतवत्सम्यगुत्तरीयं मनोहरम् ।<br>
सेवेत देवदेवशमुपवीतः सदा शुचिः ॥ ३६।५५६ ॥<br>
कञ्चुकेनावृताङ्गस्तु न गच्छेद्धरिमन्दिरम् ।<br>
नैवाभिवादनं कुर्यान्नाभिवाद्यः स उच्चते ॥ ३६।५५७ ॥<br>
उष्णीषी न च सेवेत नैव पाणौ धृतायुधः ।<br>
वस्त्रेणाच्छाद्य देहन्तुकम्बलेनेतरेण वा ॥ ३६।५५८ ॥<br>
योगच्छेद्वैष्णवं धाम यो वापि प्रणमेद्धरिम् ।<br>
श्वित्री सञ्जायते मूढो नवजन्मानि पञ्च च ॥ ३६।५५९ ॥<br>
क्षौमादिभिर्वा संवीतो यो नरःप्रणमेद्धरिम् ।<br>
चण्डालयोनितां याति नव जन्मानि पञ्च च ॥ ३६।५६० ॥<br>
न जातु त्वमितब्रूयादापन्नोपि महत्तरम् ।<br>
त्वङ्कारो वा वधो वेति विद्वत्सु न निशिष्यते ॥ ३६।५६१ ॥<br>
परनिन्दा परस्यैव पुंसो निन्दा भविष्यति ।<br>
परनिन्दा च शास्त्रस्य परस्य तु विनिन्दनम् ॥ ३६।५६२ ॥<br>
परनिन्दा भवेत्क्रोधात्क्रोधात्सद्यो विनश्यति ।<br>
निन्दया वै परेषां तु निन्दितास्ते पुनस्स्मृताः ॥ ३६।५६३ ॥<br>
तस्मान्निदां परेषां तुदेवाग्रे परिवर्जयेत् ।<br>
तथा परस्तुतिं चैव विधिना सन्त्यजेन्नरः ॥ ३६।५६४ ॥<br>
परः परात्मा पुरुषः पुराणः प्रोच्यते तु यः ।<br>
तदग्रे ऽन्यस्य देवस्य न स्तुतिं स्तावयेन्नरः ॥ ३६।५६५ ॥<br>
यस्तु सर्वेश्वरादन्यमधिकं तस्य चाग्रतः ।<br>
पूजयेद्यदि मन्येत पूजार्हं वास नश्यति ॥ ३६।५६६ ॥<br>
सर्वं जगच्च तस्यैव स्वरूपं परमात्मनः ।<br>
तथापि तत्तद्रूषेण तारतम्यजुषा पुनः ॥ ३६।५६७ ॥<br>
पूज्यते भगवान् भक्तैस्तत्र शास्त्रोदिता गतिः ।<br>
तस्माद्देवेश्वरादन्यद्यत्किञ्चित्थ्साणु जङ्गमम् ॥ ३६।५६८ ॥<br>
पूजार्हं विद्यते वस्तु तद्धामनि विशेषतः ।<br>
तस्मात्पूजां स्तुतिं चान्यामितरेषामसंशयम् ॥ ३६।५६९ ॥<br>
त्यजेद्देवगृहे यस्तु सुखं मन्येत जीवितुम् ।<br>
शक्तौ सत्यां विशेषेण यस्तुलोभादिना नरः ॥ ३६।५७० ॥<br>
गौणैरर्चयते विष्णमुपचारैरुदीरितैः ।<br>
न तस्य विद्यते पुण्यं स तूच्छास्त्रं व्रवर्तते ॥ ३६।५७१ ॥<br>
यावता कीर्त्यतेशास्त्रे फलमाढ्यदरिद्रयोः ।<br>
तत्तच्छक्त्यर्पितैरेव यथार्हं च धनादिकैः ॥ ३६।५७२ ॥<br>
यथा तुष्यतिदेवेशो मुक्ताहारेण भूभुजाम् ।<br>
तथैव तुलसीदाम्ना दुर्विधस्यापि तुष्यति ॥ ३६।५७३ ॥<br>
तस्मात्कुर्वीत यत्नेन शक्तिलोभं न जातु चित् ।<br>
अन्यथा यदि कुर्वाणः फलं नैव प्रपद्यते ॥ ३६।५७४ ॥<br>
प्रेत्य मार्जारतां प्राप्य जायते जन्मपञ्चकम् ।<br>
विषं प्राश्नाति सम्मूढो यस्स्वस्मै पचते नरः ॥ ३६।५७५ ॥<br>
यो ऽद्यादन्नं कणं वापि यद्विष्णोरनिवेदितम् ।<br>
स भवेद्ब्रह्महाभूयः स भुङ्क्तेपूयशोणितम् ॥ ३६।५७६ ॥<br>
यत्पिबेच्च यदश्नीयात् यच्चजिघ्रेच्च धारयेत् ।<br>
अनुलिम्पेच्च यत्तत्तन्निवेद्याग्रे मधुद्विषे ॥ ३६।५७७ ॥<br>
तन्निवेदितशेषं तु भुञ्जीयाद्वोपयोजयेत् ।<br>
विष्णोर्निवेदितं यस्तु न भुङ्क्ते मनुजाधमः ॥ ३६।५७८ ॥<br>
कल्पकोटिशतेनापि निष्कृतिर्नास्य विद्यते ।<br>
निवेदितं तु यद्विष्णोर्भक्तेभ्यस्तस्य दापनात् ॥ ३६।५७९ ॥<br>
प्रीयत् भगवान् देवस्तत्परस्तु भवेन्नरः ।<br>
निवेदितं यदि ब्रूयादुच्छिष्टमिति मन्दधीः ॥ ३६।५८० ॥<br>
स तु दुर्गतिमासाद्य विन्दते यमयातनाः ।<br>
विभूतिं समुपाश्रित्य यस्यानन्तस्य शाश्वतम् ॥ ३६।५८१ ॥<br>
समृद्धा धरणी सेयं सशैलवनकानना ।<br>
या च भूयांसि लोके ऽस्मिन्नुत्पादयति सन्ततम् ॥ ३६।५८२ ॥<br>
ओषधीर्निखिला स्तद्वत्पुष्पाणि च फलानि च ।<br>
तस्यानृण्यस्यहेतोर्वैय तेत विधिना नरः ॥ ३६।५८३ ॥<br>
यस्तु नार्ऽपयते विष्णोस्तत्तत्कालोद्भवानि तु ।<br>
सस्यानि चौषधीस्तद्वत्फलानि कुसुमानि च ॥ ३६।५८४ ॥<br>
सम्भृतानि यथाशक्ति सभवेद्ब्रह्मह् नरः ।<br>
नवानि काले जातानि सस्यादीनि विशेषतः ॥ ३६।५८५ ॥<br>
ध्यायन्ति देवदेवेशमभिगन्तुं यतन्ति च ।<br>
कदर्थयन्तोये मूढास्तेषामभ्यर्थनं परम् ॥ ३६।५८६ ॥<br>
औदासीन्येन तिष्ठन्ति स्वयं वाप्युपयुञ्जते ।<br>
तेयान्तिनरकान् घोरान् कृतघ्ना यान्तियान् बहून् ॥ ३६।५८७ ॥<br>
शपन्त्यौषधयस्सर्वास्तस्माद्भक्त्या विशेषतः ।<br>
नवं सस्यं फलं पुष्पं दधिक्षीरं घृतं मधु ॥ ३६।५८८ ॥<br>
यदर्हमर्पणे सर्वमग्रे तस्मै समर्पयेत् ।<br>
लोभान्मोहादथाज्ञानाद्य उच्छिष्टं निवेदयेत् ॥ ३६।५८९ ॥<br>
देवेशाय विशेषेण स भवेत्पातकी नरः ।<br>
उच्छिष्ट मन्यदेवस्य यो देवाय निवेदयेत् ॥ ३६।५९० ॥<br>
सो ऽपि चण्डालतां प्राप्य नश्येदेव न संशयः ।<br>
निवेदितं तु देवस्य य उच्छिष्टेन योजयेत् ॥ ३६।५९१ ॥<br>
देवानामित रेषां वा मनुष्याणामथापि वा ।<br>
स पापी जन्मसाहस्रं श्वानयोनिषु जायते ॥ ३६।५९२ ॥<br>
न हि देवगृहं गत्वा पृष्टी कृत्यासनं चरेत् ।<br>
देवाभिमुख एव स्याद्भक्तस्सर्वात्मनानरः ॥ ३६।५९३ ॥<br>
न पृष्ठं दर्शयेज्जातु देवाग्रे हितचिन्तकः ।<br>
पार्श्वतस्तु चरन्नेव निवर्तेतालयं प्रति ॥ ३६।५९४ ॥<br>
नैवान्यं प्रणमेज्जातु प्रविश्य हरिमन्दिरम् ।<br>
स हि सर्वेश्वर श्शेषी यस्तत्रास्ते रमाधवः ॥ ३६।५९५ ॥<br>
पूजार्हश्च प्रणामार्हः पूजार्हस्तत्र नेतरः ।<br>
यस्तथा प्रणमेन्मूढस्स याति नरकायुतम् ॥ ३६।५९६ ॥<br>
चण्डालयोनिमासाद्य भजते यातना मुहुः ।<br>
यस्तु देवगृहं प्राप्तान् वैष्णवान् भगवत्प्रियान् ॥ ३६।५९७ ॥<br>
आचार्यमृत्विजश्चाथ पूजकान् परिचारकान् ।<br>
नार्ऽचयेन्मौनमास्थाय स विनश्यति सान्वयः ॥ ३६।५९८ ॥<br>
यदिष्टं याजकेभ्यस्स्यात्पूरणायेव तस्यतु ।<br>
भक्ताः परिचरेयुश्च विशेषाद्ग्रामवासिनः ॥ ३६।५९९ ॥<br>
अन्यथा चेन्मदोषस्सर्वेषां च विपचद्भवेत् ।<br>
अत्मानं यो विशेषेणस्तौत्यहङ्कार भाविदः ॥ ३६।६०० ॥<br>
अनादृत्य गुरून् दैवमनिबद्धं च सम्पदेत् ।<br>
अवलीप्तोन जानाति दोषमात्मनि सङ्गतम् ॥ ३६।६०१ ॥<br>
कुलविद्यातपस्सम्पत्प्रमुखैर्गर्विते नरः ।<br>
न सुखं न च सौभाग्यं येनात्मान्तूयते स्वयम् ॥ ३६।६०२ ॥<br>
तस्मादात्मस्तुतिं कृत्वा नरः पतति निश्चयम् ।<br>
ततो जन्मशतं प्राप्य मृगयोनौ विशेषतः ॥ ३६।६०३ ॥<br>
जायते म्रियते ऽभीक्ष्णं तस्य पापं महद्भवेत् ।<br>
यस्देवगृहं गत्वा वाञ्छत्यपचितिं जनः ॥ ३६।६०४ ॥<br>
स तु तित् तिरितां याति नवजन्मानि पञ्च च ।<br>
देवेशस्यतु सेवार्थं वर्णानामानुपूर्व्यशः ॥ ३६।६०५ ॥<br>
अधिकारः समाख्यातस्तत्क्रमं न विमानयेत् ।<br>
विशन्ति गर्भगेहेतु ये वैखानससूत्रिणः ॥ ३६।६०६ ॥<br>
गर्भागारे प्रवेष्टव्यो न ह्यवैखानसः क्वचित् ।<br>
अन्तराले तथा येषां स्थानं तत्तु प्रवक्ष्यते ॥ ३६।६०७ ॥<br>
अन्ये द्विजाश्च तिष्ठन्ति यथा स्यादाश्रमक्रमः ।<br>
ते द्विजास्तत् स्त्रीयश्चापि सेवन्ते तत्र सङ्गताः ॥ ३६।६०८ ॥<br>
क्षत्रजाता विशेषण स्थित्वा चैवार्ऽधमण्डपे ।<br>
देवेशमभिसेवन्ते तदीया याश्च योषितः ॥ ३६।६०९ ॥<br>
सङ्गताश्शूद्रजाताश्च प्रतिलोमभवाश्चये ।<br>
महामण्डपमास्थाय सेवन्ते पुरुषोत्तमम् ॥ ३६।६१० ॥<br>
अनुलोमभुवश्चैवये चान्ये म्लेच्छजातयः ।<br>
गोपुराद्बाह्यतः स्थित्वा सेवन्ते मन्दिरं हरेः ॥ ३६।६११ ॥<br>
तारतम्यमिदं ज्ञात्वा सेवेत सततं हरिम् ।<br>
देवतानिन्दनं कुर्याद्यस्स पापीन मुच्यते ॥ ३६।६१२ ॥<br>
अन्यदेवसमं यस्तु मन्यते पुरुषोत्तमम् ।<br>
चण्डालयोनितामेति नव जन्मानि पञ्च च ॥ ३६।६१३ ॥<br>
अपह्नुत्य पुनर्देवां स्तद्द्रव्यादि हरेत्तु यः ।<br>
स भवेद्देवहा सत्यं जायते श्वादियोनिषु, ॥ ३६।६१४ ॥<br>
तिरस्कृत्य तथा देवान् भगवच्छास्त्रमेव च ।<br>
कर्माणि स्वेच्छया कुर्यात्सो ऽपि स्याद्देवहा नरः ॥ ३६।६१५ ॥<br>
कथायां कथ्यमानायां देवस्य मधुविद्विषः ।<br>
अनादृत्य च ये यान्ति ते नराः पापकारिणः ॥ ३६।६१६ ॥<br>
तोयहीने ऽतिरौद्रे च वने वै शून्यवृक्षताम् ।<br>
जायन्ते सप्तजन्मानि ततश्चण्डालतां ययुः ॥ ३६।६१७ ॥<br>
देवेषु गोषु विप्रेषु देवागारेषु चैव हि ।<br>
वहेन्नैवाधिपत्यं यन्नासावृद्धिमवाप्नुयात् ॥ ३६।६१८ ॥<br>
दोषाश्च बहुला स्तस्मिन्नाधिपत्ये स्मृता बुधैः ।<br>
कामतो ऽकामतश्चापि सर्वं तस्य विचेष्टितम् ॥ ३६।६१९ ॥<br>
पापायैव भवेत्तस्माद्भूतिकामस्तु तं त्यजेत् ।<br>
सेवार्थिनां सकाशात्तु बलात्कारेण यः प्रभुः ॥ ३६।६२० ॥<br>
गृह्णीयात्तुकरं सद्यः पतेत्स सह तेन च ।<br>
देवस्य सन्निधौ भक्तैर्भक्त्यायत्तु समर्प्यते ॥ ३६।६२१ ॥<br>
पत्रं फलं वा मूलं वा स्वर्णं वासांसि चेतरत् ।<br>
दायाद्यमर्चकानां तु यो मोहादपनिह्नुते ॥ ३६।६२२ ॥<br>
स्वयं वाप्युपयुञ्जीत स पापी नरकं व्रजेत् ।<br>
विश्राणयन्ति हरये यद्भक्ता भक्तिभाविताः ॥ ३६।६२३ ॥<br>
तन्नाम्ना पूजकानेव जानन्ति फलभागिनः ।<br>
स्थिरजङ्गमयोः पूजा यतस्सम्पादिता भवेत् ॥ ३६।६२४ ॥<br>
तस्माद्भगवतो नाम्ना दत्तं यद्देवमन्दिरे ।<br>
विहायाभरणादीनि वासांस्यन्यत्परिच्छदम् ॥ ३६।६२५ ॥<br>
देवालङ्कारयोग्यानि मूल्यवन्ति विशेषतः ।<br>
अर्चका एव गृह्णीयुः प्रतिबध्नीत नेतरः ॥ ३६।६२६ ॥<br>
यस्त्वधीकारगर्वेण देवागारमुपाश्रितः ।<br>
अकाले सेवितुं चेच्छेत्सो ऽपि यास्यति दुर्गतिम् ॥ ३६।६२७ ॥<br>
अथ वा सेवितुं चेच्छेत्कारणेनापि केन चित् ।<br>
उक्तेष्वेव तु कालेषु सेवेत मतिमान्नरः ॥ ३६।६२८ ॥<br>
अन्त्यार्चनावसाने यत् कवाटो बध्यते ततः ।<br>
पुनरुद्घाटनं यावत्प्रत्यूषे च भविष्यति ॥ ३६।६२९ ॥<br>
तावन्नैव हरिं सेवेदकालस्स विशेषतः ।<br>
प्रत्यूषाद्यन्त्यकालान्तपूजने ऽपि तु मन्त्रतः ॥ ३६।६३० ॥<br>
तत्तत्काले कवाटस्य बन्धने विहिते ऽपि च ।<br>
न तदा तावती हानिरवबद्धे ऽप्यमन्त्रकम् ॥ ३६।६३१ ॥<br>
अथार्ऽचनार्हकालेपि भक्तानां सेवनाय तु ।<br>
अकाला बहवः प्रोक्तास्तथा यवसिकोदिता ॥ ३६।६३२ ॥<br>
तस्मादकालसेवां तु विधिना परिवर्जयेत् ।<br>
विषयाक्रान्तचित्तानां विष्ण्वर्चनमकुर्वताम् ॥ ३६।६३३ ॥<br>
कर्मभूमौ नृणां जन्म कर्मापि विभलं ध्रुवम् ।<br>
यो गुरौ मानुषं भावं शिलाभावं च दैवते ॥ ३६।६३४ ॥<br>
मन्त्रेषु जीविकाभावं हिंसाभावं मखेषु च ।<br>
पूजकेषु च पूजायां नीरसं भावमेति सः ॥ ३६।६३५ ॥<br>
सर्वधा निन्दितव्यो हि जीवितं तस्य निष्फलम् ।<br>
क्षमामन्त्रः<br>
अथ वक्ष्ये विशेषण क्षमामन्त्रविधिं परम् ॥ ३६।६३६ ॥<br>
अपचारेषु सर्वेषु यं जप्त्वा मुच्यते नरः ।<br>
अपराधः कृतो येन जानता स्ववशेन सः ॥ ३६।६३७ ॥<br>
क्षमामन्त्रसहस्रस्य जापेनापि न मुच्यते ।<br>
क्षमामन्त्रस्त्वशेषाघध्वंसनक्षम उच्यते ॥ ३६।६३८ ॥<br>
&ldquo;नारायण नमस्ते ऽस्तु नमो भक्तपरायण ।<br>
नमो नमो नमस्ते ऽस्तु नमस्ते ऽस्तु नमो नमः ॥ ३६।६३९ ॥<br>
अज्ञानादर्थलोभाद्वा रागाद्द्वेषात्प्रमादतः ।<br>
अपराधः कृतो यस्तं क्षमस्व पुरुषोत्तम ॥ ३६।६४० ॥<br>
सन्ध्ययोश्च दिवा रात्रौ जाग्रत्स्वप्नसुषुप्तिषु ।<br>
अपराधः कृतो यस्तं क्षमस्व पुरुषोत्तम ॥ ३६।६४१ ॥<br>
कायेन मनसा वाचा सर्वैर्वापि समुच्चितैः ।<br>
अपराधः कृतो यस्तं क्षमस्व पुरुषोत्तम ॥ ३६।६४२ ॥<br>
तिष्ठता प्रजता चैव शय्यासनगतेन च ।<br>
अपराधः कृतो यस्तं क्षमस्व पुरुषोत्तम ॥ ३६।६४३ ॥<br>
स्नास्यता जपता वापि यजता जुह्वता मया ।<br>
अपराधः कृतो यस्तं क्षमस्व पुरुषोत्तम ॥ ३६।६४४ ॥<br>
भुजता ध्यायता नूनं विषयानुपसेवता ।<br>
अपराधाः कृता ये तान् क्षमस्व पुरुषोत्तम ॥ ३६।६४५ ॥<br>
मया वा मज्जनैर्वापि मम बन्धुभिरेववा ।<br>
अपराधः कृतो यस्तं क्षमस्व पुरुषोत्तम ॥ ३६।६४६ ॥<br>
राज्ञा वा तदमात्यैर्वा राजभृत्यैरथापिवा ।<br>
अपराधः कृतो यस्तं क्षमस्व पुरुषोत्तम ॥ ३६।६४७ ॥<br>
आचार्येणार्ऽचकेनापि भक्तैर्वापरिचारकैः ।<br>
अपराधः कृतो यस्तं क्षमस्व पुरुषोत्तम ॥ ३६।६४८ ॥<br>
गायकैर्नर्तकैर्वाथ वादित्राणां च वादकैः ।<br>
अपराधः कृतो यस्तं क्षमस्व पुरुषोत्तम ॥ ३६।६४९ ॥<br>
प्रणवादिविसर्गान्तं क्रियासु विधिपूर्वकम् ।<br>
अमन्त्रमर्चने दोषं क्षमस्व पुरुषोत्तम ॥ ३६।६५० ॥<br>
उद्धानाच्छयना न्तन्तु क्रियासु विविधासु च ।<br>
श्रद्धालोपकृतं दोषं क्षमस्व पुरुषोत्तम ॥ ३६।६५१ ॥<br>
कश्शक्नोत्यर्चितुं देवं त्वामनाद्यन्तमव्ययम् ।<br>
तस्मादज्ञानचरितं क्षमस्व पुरुषोत्तम ॥ ३६।६५२ ॥<br>
प्रार्थये देवदेवं त्वां प्रसीद भगवन्मयि ।<br>
प्रसीदतु रम् मह्यं तव वक्षःस्थलालया ॥ ३६।६५३ ॥<br>
इशाना जगतो देवी माता नित्यानपायिनी ।<br>
प्रसीदन्तु सुराः सर्वे प्रसादाद्युवयोर्मयि ॥ ३६।६५४ ॥<br>
स्वस्त्यस्तु कृपयास्माकं युवयोः सुप्रसन्नयोः ।<br>
उपचारापदेशेन कृतानहरहर्मया ॥ ३६।६५५ ॥<br>
अपचारानिमान् त्सर्वान् क्षमस्व पुरुषोत्तम ।<br>
इति विज्ञापयेद्भूयो भक्तिसाध्वसभावितः ॥ ३६।६५६ ॥<br>
तदर्थनात्परं प्रीतः प्रसीदति खगध्वजः ।<br>
क्षमामन्त्रमिमं देयान्न चाशुश्रूषवे क्वचित् ॥ ३६।६५७ ॥</p>
<p>गुह्याद्गुह्यतमो गोप्यस्सर्वदा गुरुभिः सदा इति श्रीवैखानसे भगवच्छास्त्रे भृगुप्रोक्तायां सिहितायां प्रकीर्णाधिकारे षट्त्रिंशो ऽध्यायः।</p>
<hr>
<p>अथ सप्तत्रिंशो ऽध्यायः।<br>
त्रियुगधर्म प्रपञ्चः।<br>
अथ वक्ष्ये लघूक्तेन युगधर्मांस्ततः परम् ।<br>
कृतं त्रेता द्वापरश्च कलिश्चेति चतुर्युगम् ॥ ३७।१ ॥<br>
कृतमेव च कर्तव्यं तस्मिन् काले यदीप्सितम् ।<br>
न तत्रधर्माःसीदन्ति न च क्षीयन्तिवै प्रजाः ॥ ३७।२ ॥<br>
ततः कृतयुगं प्रोक्तमन्वर्थेन गुणेन वै ।<br>
न तस्मिन् युगसंसर्गेव्यवायो नेन्द्रियक्षयः ॥ ३७।३ ॥<br>
नानूया नापि रुदितं न दर्पो न च पैशुनम् ।<br>
न विग्रहो न विद्वेषोन मिथ्या नापि वञ्चनम् ॥ ३७।४ ॥<br>
न भयं न च सन्तापो न लोभो न च मानिता ।<br>
तदा ज्योतिःपरं ब्रह्म वैखानसमनामयम् ॥ ३७।५ ॥<br>
या गतिर् योगिनामेका ह्यपुनर्भवकाङ्क्षिणाम् ।<br>
विष्णुस्सर्वात्मको देवः शुक्लो नारायणः स्मृतः ॥ ३७।६ ॥<br>
अन्तर्यामिणि तस्मिंस्तु सर्वलोकमये हरौ ।<br>
स्वयं शुक्लत्वमापन्ने सर्वमच्छं भविष्यति ॥ ३७।७ ॥<br>
ब्राह्मणाः क्षत्रिया वैश्याश्शूद्राश्च भगवत्पराः ।<br>
स्वकर्मनिरतास्सर्वेभवन्ति मनुजाः कृते ॥ ३७।८ ॥<br>
समाश्रमं समाचारं सत्यभूतं तपोरतम् ।<br>
विज्ञानभरितं सर्वं जगद्भवति सन्ततम् ॥ ३७।९ ॥<br>
एक वेदसमायुक्ता एकधर्मविधिक्रियाः ।<br>
पृथग्धर्मास्त्वेक वेदा धर्ममेकमनुव्रताः ॥ ३७।१० ॥<br>
चतुराश्रमयुस्तेन कर्मणा कालयोगिना ।<br>
अकामभलसंयोगाः प्राप्नुवन्ति परां गतिम् ॥ ३७।११ ॥<br>
कृते युगे चतुष्पादश्चातुर्वर्ण्यस्य शाश्वतः ।<br>
एतत्कृतयुगं नाम त्रैगुण्यगुणवर्जितम् ॥ ३७।१२ ॥<br>
ततस्त्रेतायुगं नाम यत्र धर्मस्त्री पाद्भवेत् ।<br>
रक्ततां तु समभ्येति हरिर्नारायणः प्रभुः ॥ ३७।१३ ॥<br>
सत्यप्रवृत्ताश्च नराः दानधर्मपरायणाः ।<br>
यजन्ते विविधैर्यज्ञैर्नारायणमनामयम् ॥ ३७।१४ ॥<br>
ब्राह्मणाद्यास्स्वधर्मेषु प्रवर्तन्ते निरन्तरम् ।<br>
यतो धर्मपदे वृद्धा द्वापरं प्रतिपेदरे ॥ ३७।१५ ॥<br>
युगं संशीनधर्मत्वाद्द्वापरं परिचक्षते ।<br>
विष्णुः पीतत्वमभ्येति वेदश्चापि विभज्यते ॥ ३७।१६ ॥<br>
द्विपाद्भवति वैधर्मो द्वापरे समुपस्थिते ।<br>
द्विवेदाश्चैकवेदाश्च निर्वेदाश्च तथा परे ॥ ३७।१७ ॥<br>
विभिन्नशास्त्रनिष्ठाश्च भवन्ति विविधक्रियाः ।<br>
प्रजा दानपरा भूत्वा दानं शंसन्ति सन्ततम् ॥ ३७।१८ ॥<br>
राजसं भावमाश्रित्य राजसी भवति प्रजा ।<br>
सत्त्वात्प्रच्यवमानानां व्याधयो भृशदारुणाः ॥ ३७।१९ ॥<br>
अत्याहितानि चान्यानि भवेष्यन्त्यधरोत्तरम् ।<br>
कालस्य ह्रस्वतायोगाच्चतुर्थं स्याद्युगं कलिः ॥ ३७।२० ॥<br>
प्रत्यक्षरूपधृग्देवो न कलौ दृश्यते यतः ।<br>
कृतादिष्विव तेनैव त्रियुगः कलिरुच्यते ॥ ३७।२१ ॥<br>
पदेनैकेन वै धर्मः प्रवर्तेत कलौ युगे ।<br>
तस्मिंस्तु समनुप्राप्ते न धर्मस्सम्प्रवर्तते ॥ ३७।२२ ॥<br>
तामसं युगमासाद्य हरिः कृष्णत्वमेति च ।<br>
यः कश्चिदत्र धर्मात्मा क्रियोयोगरतो भवेत् ॥ ३७।२३ ॥<br>
नरं धर्मपरं दृष्ट्वा सर्वे ऽसूयां प्रकुर्वते ।<br>
वर्णाश्रमाश्रिताचाराः प्रणश्यन्तिन संशयः ॥ ३७।२४ ॥<br>
व्रताचाराः प्रणश्यन्ति ध्यानयज्ञादयस्तथा ।<br>
उपद्रवा जनिष्यन्ति ह्यधर्मस्य प्रवर्तनात् ॥ ३७।२५ ॥<br>
असूयानिरतास्सर्वे दम्भाचारपरायणाः ।<br>
प्रजाश्चाल्पायुषस्सर्वे भविष्यन्तिकलौ युगे ॥ ३७।२६ ॥<br>
सर्वेधर्माः प्रणश्यन्ति कृष्णे कृष्मत्वमागते ।<br>
यस्मात्कलिर्महाघोरस्सर्वपापस्य साधकः ॥ ३७।२७ ॥<br>
ब्राह्मणाः क्षत्रिया वैश्याश्शूद्रा धर्मपराङ्मुखाः ।<br>
घोरे कलियुगे प्राप्ते द्विजा वेदपराङ्मुखाः ॥ ३७।२८ ॥<br>
व्याजधर्मपरास्सर्वे वृधाहङ्कार दूषिताः ।<br>
सर्वमाक्षिप्यते नित्यं नरैः पण्डितमानिभिः ॥ ३७।२९ ॥<br>
अहमेवाधिक इति सर्वो विवदते जनः ।<br>
अधर्मलोलुपास्सर्वे तथा चैव द्विजातयः ॥ ३७।३० ॥<br>
अतस्त्वल्पायुषस्सर्वे भविष्यन्ति कलौ युगे ।<br>
अल्पायुष्ट्वान्मनुष्याणां न विद्याग्रहणं भवेत् ॥ ३७।३१ ॥<br>
विद्याग्रहणशून्यत्वादधर्मस्सम्प्रवर्तते ।<br>
व्युत्क्रमेण प्रजास्सर्वा म्रियन्ते पापतर्पराः ॥ ३७।३२ ॥<br>
ब्राह्मणाद्यास्तथा वर्णास्सङ्कीर्यन्ते परस्बरम् ।<br>
कामक्रोधपरा मूढा वृधाहं कारपूरिताः ॥ ३७।३३ ॥<br>
बद्धवैरा भविष्यन्ति परस्परवधेप्सवः ।<br>
जनास्सर्वे दयाहीना दाक्षिण्य परिवर्जिता ॥ ३७।३४ ॥<br>
शूद्रतुल्या भविष्यन्ति तपस्सत्यविवर्जिताः ।<br>
उत्तमा नीचतां यान्ति नीचाश्चोत्तमतां तथा ॥ ३७।३५ ॥<br>
राजानो द्रव्यनिरता लोभमोहपरायणाः ।<br>
धर्मकञ्चुकसंवीता धर्मविध्वंसकारिणः ॥ ३७।३६ ॥<br>
यो यो ऽश्वरथनागाढ्यस्स स राजा भविष्यति ।<br>
किङ्कराश्च भविष्यन्ति शूद्राणां चद्विजातयः ॥ ३७।३७ ॥<br>
म्लेच्छाश्च युनाद्याश्च पालयन्ति वसुन्धराम् ।<br>
अनावृष्टिभयात्प्रायो गगनादत्तचक्षुषः ॥ ३७।३८ ॥<br>
भविष्यन्ति नरास्सर्वे सदा क्षुद्भयकातराः ।<br>
कलौ नराभविष्यन्ति स्वल्पभाग्या बहुप्रजाः ॥ ३७।३९ ॥<br>
पतिवाक्यमनादृत्य सदान्यगृहतत्पराः ।<br>
दुश्शीला दुष्टशीलेषु करिष्यन्ति स्पृहां स्त्रियः ॥ ३७।४० ॥<br>
परुषानृतभाषिण्यो देहसंस्कार वर्जिताः ।<br>
वाचालाश्च भविष्यन्तिकलौ प्राप्ते सदा स्त्रियः ॥ ३७।४१ ॥<br>
नगरेषु च ग्रामेषु प्राकाराट्टादिकान् जनाः ।<br>
चोरादिभयभीताश्च काष्ठयन्त्राणि कुर्वते ॥ ३७।४२ ॥<br>
दुर्भिक्षकरपीडाभिरतीवोपद्रुता जनाः ।<br>
गोधूमान्नयवान्नाढ्यान् देशान् प्राप्स्यन्ति दुःखिताः ॥ ३७।४३ ॥<br>
स्वकार्यसिद्धिपर्यन्तं स्निह्यन्त्यन्येषु मानवाः ।<br>
भिक्षवश्चापि मित्रादिस्नेहसम्बन्धयन्त्रिताः ॥ ३७।४४ ॥<br>
अन्नोपाधिनिमित्तेन शिष्यान् गृह्णन्ति सर्वतः ।<br>
उभाभ्यामपि हस्ताभ्यां शिरःकण्डूयनं स्त्रियः ॥ ३७।४५ ॥<br>
कुर्वन्त्यो भर्तृमुख्यानामाज्ञां भेत्स्यन्त्यानादृताः ।<br>
पाषण्डालापनिरताः पाषण्डिजनसङ्गिनः ॥ ३७।४६ ॥<br>
भविष्यन्ति यदा विप्रा स्तदा वृद्धिमियात्कलिः ।<br>
अल्पोदकास्तथा मेघा अल्पसस्या वसुन्धरा ॥ ३७।४७ ॥<br>
अल्पक्षीरास्तथा गावः क्षीरात्सर्पिर्न जायते ।<br>
एकवर्णा भविष्यन्ति वर्णाश्चत्वार एव च ॥ ३७।४८ ॥<br>
नास्ति वर्णान्तरं तत्रलयं यास्यन्ति मानवाः ।<br>
सन्तस्सीदन्त्यसन्तश्च विलसन्तिसमन्ततः ॥ ३७।४९ ॥<br>
मैत्री परजने भूयाद्वैरं च स्वजने भवेत् ।<br>
पुत्राः पितृषु जीवत्सु म्रियन्ते च तदग्रतः ॥ ३७।५० ॥<br>
कलौ काकिणिके ऽप्यर्थे विगृह्य त्यक्तसौहृदाः ।<br>
त्यक्ष्यन्तिहि प्रियान् प्राणान् हनिष्यन्ति स्वबान्धवान् ॥ ३७।५१ ॥<br>
पाषण्डप्रचुरेधर्मे दस्युप्रायेषु राजसु ।<br>
चौर्यानृतवृधाहिंसानानावृत्तिषु वै नृषु ॥ ३७।५२ ॥<br>
शूद्रप्रायेषु वर्णेषु छागप्रायेषु गोषु च ।<br>
करिष्यन्ति तथा शूद्राः प्रव्रज्यालिङ्गिनौऽधमाः ॥ ३७।५३ ॥<br>
काषायपरिनीताश्च जटिला भक्मधूसराः ।<br>
अशौचावक्रमतयः परपाकान्नजीविनः ॥ ३७।५४ ॥<br>
देवद्विजनिवासेषु पूजामिच्छन्ति पापिनः ।<br>
भविष्यन्ति दुरात्मानः शूद्राः प्रव्रजितास् तथा ॥ ३७।५५ ॥<br>
उत्कोच जीविनस्तत्र महापापरतास्तथा ।<br>
भविष्यन्त्यथ पाषण्डाः कापाला भिक्षवोधमाः ॥ ३७।५६ ॥<br>
धर्मविध्वंसशीलानां द्विजनां राजवल्लभाः ।<br>
शूद्रा धर्मान् प्रवक्ष्यन्ति प्रव्रज्यालिङ्गिनो ऽधमाः ॥ ३७।५७ ॥<br>
गीतवाद्यपरा विप्रा वेदवादपराङ्मुखाः ।<br>
भविष्यन्ति कलौ प्राप्ते शूद्रमार्ग प्रवर्तिनः ॥ ३७।५८ ॥<br>
हर्तारो न च दातारोभविष्यन्ति कलौ युगे ।<br>
विश्वासहीनाः पिशुना वेददेवद्विजातिषु ॥ ३७।५९ ॥<br>
असंस्कृतो क्तिवक्तारो रागद्वेषपरास्तथा ।<br>
परमायुश्चतेषां स्यात्तदा वर्षाणि षोडश ॥ ३७।६० ॥<br>
पञ्चमे वाथःवष्ठे वा वर्षेकन्या प्रसूयते ।<br>
सर्त्पवर्षाष्टवर्षाश्च प्रसूयन्ते तथा नराः ॥ ३७।६१ ॥<br>
स्वकर्मत्यागिनस्सर्वे कृतघ्ना भिन्नवृत्तयः ।<br>
याचकाः पिशुनाश्चैव भविष्यन्ति कलौ युगे ॥ ३७।६२ ॥<br>
परावमाननिरता आत्मस्तुतिपरायणाः ।<br>
परस्वहरणोपायचिन्तकाः सर्वदा नराः ॥ ३७।६३ ॥<br>
निन्दां कुर्वन्ति सततं पितृमातृकुलेषु तु ।<br>
वदन्ति वाचा धर्मांश्च चेतसा पापलोलुपाः ॥ ३७।६४ ॥<br>
छादयन्ति प्रयत्नेन स्वदोषं पापकर्मजम् ।<br>
अपापे दुष्कृतं सम्यग्विवृण्वन्ति नराधमाः ॥ ३७।६५ ॥<br>
धर्ममार्गप्रवक्तारं तिरस्कुर्वन्ति पापिनः ।<br>
भविष्यन्ति कलौ प्राप्ति राजानो म्लेच्छजातयः ॥ ३७।६६ ॥<br>
द्विजाश्च क्षत्रिया वैश्याः शूद्राश्चान्याश्च जातयः ।<br>
अत्यन्तकामिनस्सर्वे सङ्कीर्यन्ते परस्परम् ॥ ३७।६७ ॥<br>
न शिष्यो न गुरुः कश्चिन्न पुत्रो न तथा पिता ।<br>
न भार्या न पतिस्तत्र भविता सर्वसङ्करः ॥ ३७।६८ ॥<br>
कलौ च ते भविष्यन्ति धनाढ्या अपि याचकाः ।<br>
रसविक्रयिणश्चापि भविष्यन्ति कलौ युगे ॥ ३७।६९ ॥<br>
धर्मपत्नीषु यच्छन्ति पतयो जारलक्षणम् ।<br>
द्विष्यन्ति पितरं पुत्रा गुरुं शिष्याद्विषन्ति च ॥ ३७।७० ॥<br>
पतिं च वनिता द्वेष्टि कलौ प्राप्तेन संशयः ।<br>
लोभाभिभूतमनसस्सर्वे दुष्कर्मशालिनः ॥ ३७।७१ ॥<br>
परान्नलोलुपा नित्यं भविष्यन्ति द्विजातयः ।<br>
परस्त्रीनिरतास्सर्वे परद्रव्यपरायणाः ॥ ३७।७२ ॥<br>
मर्त्यामिषेण जीवन्ति दुहन्तश्चाप्यजाविकान् ।<br>
सरित्तीरेषु कुद्दालैरोपयिष्यन्ति चौषधीः ॥ ३७।७३ ॥<br>
अत्यल्पानि फलान्यासां भविष्यन्ति कलौ युगे ।<br>
वेश्यालावण्यशीलेषु स्पृहां कुर्वन्ति योषितः ॥ ३७।७४ ॥<br>
धर्मविघ्ना भविष्यन्ति स्त्रियश्च पुरुषेषु च ।<br>
न कन्यां याचते कश्चिन्न च कन्याप्रदो नरः ॥ ३७।७५ ॥<br>
कन्या वरांश्च छन्देन ग्रहीष्टन्ति परस्परम् ।<br>
प्रायशः कृपणानां च बन्धूनां च तधा द्विजाः ॥ ३७।७६ ॥<br>
साधूनां विविधानां च वित्तान्यपहरन्ति च ।<br>
न यक्ष्यन्ति न होष्यन्तिन तपस्यन्ति वै जनाः ॥ ३७।७७ ॥<br>
नैव दास्यन्ति दानादि नार्ऽचयिष्यन्ति वा हरिम् ।<br>
न धर्मे निविशिष्यन्ति हेतुवादकथाश्रयाः ॥ ३७।७८ ॥<br>
अपात्रेष्वेव दानानि कुर्वन्ति च तथा नराः ।<br>
क्षीरोपाधिनिमित्तेन गोषु प्रीतिं प्रकुर्वते ॥ ३७।७९ ॥<br>
न कुर्वन्ति तथा विप्राः स्नानशौचादिकाः क्रियाः ।<br>
अकालकर्मनिरताः कूटयुक्तिविशारदाः ॥ ३७।८० ॥<br>
देवनिन्दापराश्चैव विप्रनिन्दापरास्तथा ।<br>
त्यक्तपुण्ड्रशिखासूत्राश्चरिष्यन्तिद्विजातयः ॥ ३७।८१ ॥<br>
विष्णुभक्तिपरं न स्यान्मनः कस्यापि जातु चित् ।<br>
देवपूजापरं दृष्ट्वा सर्वे परिहसन्ति च ॥ ३७।८२ ॥<br>
शास्त्रोदिताश्च ये देवाःपरिवारा मधुद्विषः ।<br>
तान् परित्यज्य मोहेन नराः कालबलात्कृताः ॥ ३७।८३ ॥<br>
हेतुवादपरान् देवान् करिष्यन्त्यपरां स्तदा ।<br>
निर्बध्नन्ति द्विजानेव करार्थं राजकिङ्कराः ॥ ३७।८४ ॥<br>
नाद्रियन्ते द्विजानन्ये कलौ पापसमाकुले ।<br>
दानयज्ञ जपादीनां विक्रीणन्ते फलं द्विजाः ॥ ३७।८५ ॥<br>
प्रतिग्रहं च कुर्वन्ते चण्डालादेरपि द्विजाः ।<br>
शूद्रस्त्रीमङ्गनिरता विधवासङ्गलोलुपाः ॥ ३७।८६ ॥<br>
रजस्स्वलानां वोढारो भविष्यन्ति कलौ युगे ।<br>
शूद्रान्न पाननिरताः शूद्रप्राया भवन्ति च ॥ ३७।८७ ॥<br>
अट्टशूलाजनपदाः शिवशूलाश्चतुष्पथाः ।<br>
प्रमदाः केशशूलिन्यो भविष्यन्ति कलौ युगे ॥ ३७।८८ ॥<br>
कुहकाश्च जनास्तत्र हेतुवादविशारदाः ।<br>
पाषण्डिनो भविष्यन्ति तिष्टन्त्याश्रमनिन्दकाः ॥ ३७।८९ ॥<br>
न च द्विजातिशुश्रूषां सर्वधर्मनिवर्तिनीम् ।<br>
गृहप्रायेष्वाश्रमेषु योगिप्रायेषु बन्धुषु ॥ ३७।९० ॥<br>
ततश्छानुदिनं धर्मस्सत्यं शौचं दया क्षमा ।<br>
कालेन बलिना सर्वं नश्यत्यायुर्बलं स्मृतिः ॥ ३७।९१ ॥<br>
वीत्तमेव कलौ नॄणां जन्माचारगुणोदयम् ।<br>
दाम्पत्ये ऽभिरुचिर्हेतुर्मायैव व्यवहारके ॥ ३७।९२ ॥<br>
धर्मन्यायव्यवस्थानां कारणं बलमेव हि ।<br>
स्त्रीत्वमेवोपभोगे स्वाद्विप्रत्वे सूत्रमेव हि ॥ ३७।९३ ॥<br>
लिङ्गमेवाश्रमख्यातावन्यायो वृत्तिकारणम् ।<br>
अवृत्तौ चापि दौर्बल्यं पाण्डित्ये चाफलं वचः ॥ ३७।९४ ॥<br>
स्वीकार एव चोद्वाहे स्नानमेवाशुचौ स्मृतम् ।<br>
उदरम्भरिता स्वार्थेसत्यत्वे धार्ष्ट्यमेव हि ॥ ३७।९५ ॥<br>
दाक्ष्ये कुटुम्बभरणे यशोर्थे धर्मसेवनम् ।<br>
इत्थं कलियुगे प्राप्ते धर्मस्सर्वो ऽपि जीर्यते ॥ ३७।९६ ॥<br>
यदा मायानृतं तन्द्रा निद्रा हिंसा विषायनम् ।<br>
शोको मोहो भयं दैन्यं स कलिस्तामसःस्मृतः ॥ ३७।९७ ॥<br>
यदायदा सतां हानिर्वैदिकानां द्विजन्मनाम् ।<br>
तदा तदा कलिम्प्राप्तमवबुद्ध्येत पण्डितः ॥ ३७।९८ ॥<br>
अहो दुःखमहोदुःखमहोदुःखमहो महत् ।<br>
स्वरूपमतिभीमस्य संसारस्य सुदुर्भरम् ॥ ३७।९९ ॥<br>
विण्मूत्रपूयकलिते गर्भवासे निपीडनात् ।<br>
अशुचावतिभीभत्से दुःखमत्यन्तदुस्सहम् ॥ ३७।१०० ॥<br>
दुःखं च जायमानानां गात्रभङ्गादिपीडने ।<br>
वातेन प्रेर्यमाणानां मूर्छनायातिभीतिदम् ॥ ३७।१०१ ॥<br>
बालके निर्विवेकानां भूतदैवात्मसम्भवम् ।<br>
यौवने वार्धके चैव मरणे चाति दारुणे ॥ ३७।१०२ ॥<br>
एकौत्तरं मृत्युशतं देहे ज्ञेयं प्रतिष्ठितम् ।<br>
तत्रैकः कालसञ्ज्ञः स्याच्छेषास्त्वागन्तुकाःस्मृताः ॥ ३७।१०३ ॥<br>
ये चात्रागन्तुकाः प्रोक्तास्ते तु शाम्यन्ति भेषजैः ।<br>
जपहोमप्रदानैश्च कालमृत्युर्न शाम्यति ॥ ३७।१०४ ॥<br>
विविधा व्याधयश्शस्त्रं सर्पाद्याः प्राणिनस् तथा ।<br>
विषाणि चाभिचाराश्च मृत्योर्द्वाराणि देहिनाम् ॥ ३७।१०५ ॥<br>
नौषधं न तपो दानं न मन्त्रान च बान्धवाः ।<br>
शक्नुवन्ति नरं त्रातुं कालमृत्युप्रपीडितम् ॥ ३७।१०६ ॥<br>
रसायनतपोजप्ययोगसिद्धैर्महात्मभिः ।<br>
कालमृत्युरपि प्राप्तो जीयते ऽनलसैर्नरैः ॥ ३७।१०७ ॥<br>
नास्ति मृत्युसमं दुःखं नास्ति मृत्युसमं भयम् ।<br>
सद्भार्यां पुत्रमित्राणि राज्यैश्वर्यसुखानि च ॥ ३७।१०८ ॥<br>
आबद्धानि च वैराणि मृत्युस्सर्वं विनाशयेत् ।<br>
यद्दुःखं मरणे जन्तोर्न तस्येह समं क्वचित् ॥ ३७।१०९ ॥<br>
मण्डूक इव सर्पेण ग्रस्यते मृत्युना जगत् ।<br>
बान्धवैश्च परिष्वक्तः प्रियैश्च परिवारितः ॥ ३७।११० ॥<br>
निश्श्वपन् दीर्घमुष्णं च मुखेन परिशुष्यता ।<br>
चतुर्ष्वन्तेषु खट्वायाः परिवृत्य मूहुर्मुहुः ॥ ३७।१११ ॥<br>
सम्मूढः क्षिपते ऽत्यर्धं हस्तपादमितस्ततः ।<br>
खट्वाया वाञ्छते भूमिं भूमेः खट्वां ततो महीम् ॥ ३७।११२ ॥<br>
विवस्त्रस्त्यक्तलज्जश्च मूत्रविष्ठापरिप्लुतः ।<br>
याचमानश्च सलिलं शुष्ककण्ठास्यतालुकः ॥ ३७।११३ ॥<br>
चिन्तयानश्चवित्तानि कस्यैतानिमृतेमयि ।<br>
नखाग्रैश्च स्पृशन् भूमिं कालपाशेन कर्षितः ॥ ३७।११४ ॥<br>
म्रियते पश्यतामेव गले खुरखुरायते ।<br>
जीवस्तृणजलूकावद्देहाद्देहं विशेदसौ ॥ ३७।११५ ॥<br>
सम्प्राप्योत्तरवंशे च तनुं त्यजति पौर्विकीम् ।<br>
देहभेदेन यः पुंसां वियोगः कर्मसङ्क्षयात् ॥ ३७।११६ ॥<br>
मरणं तद्विनिर्दिष्टं न नाशः परमार्थतः ।<br>
जायते म्रियते चैवं कर्मभिः स्वयमार्जितैः ॥ ३७।११७ ॥<br>
शीतोष्णतृष्णाक्षुद्रोग्रज्वरादिपरिवारितः ।<br>
सर्वदैवपुमानास्ते यावज्जन्मान्त संस्थितिः ॥ ३७।११८ ॥<br>
दुःखातिशयभूतं हि यदन्ते नासुखं नृणाम् ।<br>
तस्योपमानं नैवास्ति कार्येणैवानु मीयते ॥ ३७।११९ ॥<br>
कृष्यमाणस्य पुरुषैर्यद्यमस्यातिदुस्सहम् ।<br>
दुःखं तत्संस्मृतिं प्राप्तं करोति मम वेपथुम् ॥ ३७।१२० ॥<br>
ततश्चैव पुनस्तस्य योनिसङ्क्रमणे च यत् ।<br>
गर्भस्थस्य च यद्दुःखमतिदुस्सहमुल्बणम् ॥ ३७।१२१ ॥<br>
पुनश्च जायमानस्य बाल्ययौवनजं च यत् ।<br>
दुःखान्येतान्यनन्तानि संसारान्तरवर्तिभिः ॥ ३७।१२२ ॥<br>
पुरुषैरनुभूयन्ते सुखभ्रान्तिविमोहितैः ।<br>
न वै सुखकला काचिदत्रास्त्यत्यन्तदुःखदे ॥ ३७।१२३ ॥<br>
संसारसङ्कटे सङ्गमुपेतानां कदा चन ।<br>
विषयासक्तमनसस्सततं पामरा जनाः ॥ ३७।१२४ ॥<br>
न मतिं कुर्वते विष्णौ सर्वलोकेश्वरेश्वरे ।<br>
अथापि नात्र बिभ्यन्ति वैष्णवा भगवत्प्रियाः ॥ ३७।१२५ ॥<br>
विष्णुध्यानपरास्सन्तो विष्वर्चनपरायणाः ।<br>
ते विष्णुसदृशा ज्ञेया न हि तान् बाधते कलिः ॥ ३७।१२६ ॥<br>
मायेयं वैष्णवी भूयः पातयेत्प्राणिनस्तदा ।<br>
दुस्तरापि भवेत्साध्या यैर्न्यस्तं माधवेमनः ॥ ३७।१२७ ॥<br>
असन्त्यज्य च गार्हस्थ्यमतप्त्वा चतथा तपः ।<br>
छिनत्ति वैष्णवीं मायां केशवाराधने रतः ॥ ३७।१२८ ॥<br>
विषयानविरोधेन सेवमानो ऽपि माधवम् ।<br>
अर्चयानस्तरन्त्येनां विष्णुमायां दुरत्ययाम् ॥ ३७।१२९ ॥<br>
यत एवमतो लब्ध्वाशरीरं कर्मसाधनम् ।<br>
शुभं कर्मैव कर्तद्यं तत्प्रसादाय मानवैः, ॥ ३७।१३० ॥<br>
प्रसादिते ऽस्मिन् सर्वेषां स्ववर्णाश्रमकर्मभिः ।<br>
सर्वेहस्तगताः कामा मुक्तिश्चान्ते करस्थिता ॥ ३७।१३१ ॥<br>
कार्यार्था मूर्तयस्तस्य लोककल्याणकारकाः ।<br>
अतस्साकारमेवेष्ट्वा भक्त्येमं सिद्धिमाप्नुयात् ॥ ३७।१३२ ॥<br>
इदं च शास्त्रमालम्ब्य पूजयेद्विष्णुमव्ययम् ।<br>
यद्ध्यानं केवलं प्रोक्तं शास्त्रे क्वचिदनाश्रयम् ॥ ३७।१३३ ॥<br>
न तत्रेन्द्रियदौर्बल्यात्कर्मस्थस्याधिकारिता ।<br>
यथा गिरितटाग्रस्थवनस्पतिफलेच्छया ॥ ३७।१३४ ॥<br>
उपाये वर्तते ऽश्रान्तस्तथासौ यत्नमाचरेत् ।<br>
सर्वत्र क्रमवान् यत्नःकार्यो नैच्छैव केवला ॥ ३७।१३५ ॥<br>
तत्कायवाङ्मनोयोगैःक्रमादिच्छेत्परां गतिम् ।<br>
निराकारेतु या भक्त्या पूजेष्टा ध्यानमेव वा ॥ ३७।१३६ ॥<br>
रमणीयमिवाभाति तदनर्थस्य कारणम् ।<br>
स्थूलभावप्रसन्दीनि जन्मनास्येन्द्रियाणि तु ॥ ३७।१३७ ॥<br>
सूक्ष्माच्छ न प्रपद्यन्ते चिराच्च किमुताचिरात् ।<br>
न च रूपं विना दोवो ध्यातुं केनापि शक्यते ॥ ३७।१३८ ॥<br>
सर्वरूपनिवृत्ता हि बुद्धिः कुत्रास्य तिष्ठति ।<br>
निवृत्ताग्लायते बुद्धिर्निद्रयाहि परीयते ॥ ३७।१३९ ॥<br>
तस्माद्विद्वानुपासीत बुद्ध्या साकालमेव तम् ।<br>
अस्तितस्य परोक्षं तदिति किञ्चिदनुस्मरेत् ॥ ३७।१४० ॥<br>
सर्वधाकारमुद्दिष्टं न परित्यज्य पण्डितः ।<br>
परं देवमुपासीत मुक्तये वा फलायवा ॥ ३७।१४१ ॥<br>
भक्त्याकृतेनार्चनेन तुष्टोदेवः प्रजापतेः ।<br>
पूजाद्यनुग्रहाया ऽदावाविर्भूतश्चतुर्भुजः ॥ ३७।१४२ ॥<br>
तस्मात्तेनैव रूपेण ह्रिया लक्ष्म्या समायुतः ।<br>
ध्येयस्सेव्योर्ऽचनियश्च सदा नारायणो बुधैः ॥ ३७।१४३ ॥<br>
साकारे ऽस्मिन् कृता पूजा स्तुतिर्वा ध्यानमेव वा ।<br>
विधिना शास्त्रदृष्टेन तस्मिन्नेव कृता भवेत् ॥ ३७।१४४ ॥<br>
तदेवाराधनं विष्णोरवज्ञातं विशेषतः ।<br>
ख्यापनार्थं कलौ कश्चिद्भविष्यति महामतिः ॥ ३७।१४५ ॥<br>
धर्मग्लानिरधर्मस्य वृद्धिर्यावद्भविष्यति ।<br>
तावव्भर्ता महाविष्णुः सृजत्यात्मानमात्मना ॥ ३७।१४६ ॥<br>
श्रीनिवासे जनावाने श्रीनिवासः स्वयं हरिः ।<br>
श्रीनिवासस्समाख्यातो भूमाववतरिष्यति ॥ ३७।१४७ ॥<br>
उत्पत्स्यमान एवासौ भ्राजमानस्स्वतेजसा ।<br>
जगदावरणं क्रूरं तमः पुञ्जं हनिष्यति ॥ ३७।१४८ ॥<br>
पञ्चहायन एवाथ प्राप्तसर्वकलाकुलः ।<br>
संस्कृतो ऽखिलसंस्कारैर् ब्रह्मवर्चससेवितः ॥ ३७।१४९ ॥<br>
सर्वलोकेश्वरं देवं श्रीनिवाकं श्रियः पतिम् ।<br>
चतुर्भुजमुदाराङ्गं दिव्याभरणभूषितम् ॥ ३७।१५० ॥<br>
श्रीवत्साङ्कं महाबाहुं शङ्खचक्रगदाधरम् ।<br>
किरीटमुकुटोपेतं वरदाभयचिह्नितम् ॥ ३७।१५१ ॥<br>
हैमोर्ध्वपुण्ड्रलावण्यलसद्वदनपङ्कजम् ।<br>
वैखानसैर्महाभागैरर्च्यमानं निरन्तरम् ॥ ३७।१५२ ॥<br>
कृतास्पदं कलियुगे तदीयं कुलदैवतम् ।<br>
&ldquo;अरायि काणऽऽ इत्याद्यैश्श्रुतिवाक्यैरभिष्टुतम् ॥ ३७।१५३ ॥<br>
&ldquo;रयिः ककुद्माऽऽनित्याद्यैर्मन्त्रैर्वैखानसैः परैः ।<br>
इज्यमानं विशेषेण विविधैः पारमात्मिकैः ॥ ३७।१५४ ॥<br>
कल्याणगुणसम्पूर्णं दिव्यमङ्गलविग्रहम् ।<br>
स्वयंव्यक्तं परञ्ज्योतिः परं ब्रह्म परात्परम् ॥ ३७।१५५ ॥<br>
विधिना शास्त्रदृष्टेन देवमाराधयिष्यति ।<br>
प्रसादसुमुखो देवस्स्वात्मभूते शिशौ स्वयम् ॥ ३७।१५६ ॥<br>
अवनम्य च मूर्धानं गृहीष्यति गले स्रजम् ।<br>
दिव्यैःप्रसन्नैर्ग्रथितां कुसुमैस्तुलसीदलैः ॥ ३७।१५७ ॥<br>
स्वयं सार्धं कुमारेण हवींषि च भुजिष्यति ।<br>
सन्तुष्टेन कुमारेण प्रार्थितः करुणानिधिः ॥ ३७।१५८ ॥<br>
वैखानसैर्महाभागैरुपेतैः सह मन्दिरे ।<br>
हवींष्यशिष्यत्यध्यक्षं कुमारं सान्त्वयिष्यति ॥ ३७।१५९ ॥<br>
अर्चावतारमहात्म्यं लोकेभ्यःख्यापयिष्यति ।<br>
देवोर्ऽचकपराधीनः सर्वं तेभ्यः करिष्यति ॥ ३७।१६० ॥<br>
तथा सम्मानितः प्रेम्णा श्रीनिवासेन सादरम् ।<br>
यज्ञैर्बहुविधैर् अन्यैर्यज्ञेशं संयजिष्यति ॥ ३७।१६१ ॥<br>
विशाले बहुसंस्कारसङ्कुले वसुधातले ।<br>
स्थापयिष्यति विष्ण्वर्चां ग्रामे ग्रामे गृहे गृहे ॥ ३७।१६२ ॥<br>
पुराणि च जनावासा गृहाणि गृहिणां तथा ।<br>
मन्दिरैरिन्दिरेशस्य सुन्दरैर्नतिभन्धुरैः ॥ ३७।१६३ ॥<br>
मण्डितानि भविष्यन्ति जगत्तत्त्वं भजिष्यति ।<br>
इत आचार्य निर्देश इतश्शिष्योपसर्पणम् ॥ ३७।१६४ ॥<br>
इहैव गृहिणां भूयः प्रसङ्ग इह मन्त्रणम् ।<br>
अचार्यवरणं चेह शिल्पिनामिह मार्गणम् ॥ ३७।१६५ ॥<br>
इह प्रस्तरसङ्ग्राह इह दारुग्रहस्तथा ।<br>
इह दिक्साथनं चैह वसुधासम्परीक्षणम् ॥ ३७।१६६ ॥<br>
इतो मङ्गलघोषश्च इतःपुण्याहवाचनम् ।<br>
इत आद्येष्टकान्यास इतो मूर्धेष्टकाविधिः ॥ ३७।१६७ ॥<br>
इतश्शूलग्रहश्चेत इतो वैरज्जुबन्धनम् ।<br>
इतश्च मृत्स्नासंस्कार इतो वर्णविलेखनम् ॥ ३७।१६८ ॥<br>
इतो मधूच्छिष्टविधिरितो ऽलङ्कारकल्पनम् ।<br>
इतो ध्वजस्य निर्माणमितो भक्तसमागमः ॥ ३७।१६९ ॥<br>
इतःप्रतिष्ठासङ्कल्प नातो नयनमोक्षणम् ।<br>
इतो ऽधिवासनं चेतो प्रभूतबलिदापनम् ॥ ३७।१७० ॥<br>
इतो ऽग्निमन्थनं चेतो होम आनन्दवर्धनः ।<br>
इह गीतं नृत्तमिह वाद्यं श्रुतिमनोहरम् ॥ ३७।१७१ ॥<br>
इह प्रतिष्ठा देवस्य इह च द्विजभोजनम् ।<br>
इह कालोत्सवश्चेह धनुषि प्रातरुत्सवः ॥ ३७।१७२ ॥<br>
मुद्गान्नस्य गुडान्नस्य प्रसादस्य निवेदनम् ।<br>
अद्योत्तिष्ठति वैकुण्ठः शयितः क्षीरसागरे? ॥ ३७।१७३ ॥<br>
अद्य व्रतस्यापवर्गो संशितस्स भुवो हरेः ।<br>
अद्य वैवाहिकं देव्याव्रतान्ते लोकमङ्गलम् ॥ ३७।१७४ ॥<br>
अद्य पौषी पूर्णिमाहोचाद्य चैकादशी शुभा ।<br>
अद्य देवस्य कुर्यन्ति स्नपनं कलशैश्शतैः ॥ ३७।१७५ ॥<br>
अद्य दाशरथिर्जातो द्वादशी माघसम्भवा ।<br>
अद्य चाता जगन्माता फाल्गुने रेवती तिथौ ॥ ३७।१७६ ॥<br>
अद्यकुर्वन्ति देवस्य दमनोत्सवमीश्वराः ।<br>
चैत्रमासस्त देवस्य महाप्रीतिकरः किल ॥ ३७।१७७ ॥<br>
कुर्वन्ति मनुजाधीशा वसन्ते दिव्यमुत्सवम् ।<br>
जलक्रीडोत्सवो ह्यद्य चैत्रयात्रा हरेःक्वचित् ॥ ३७।१७८ ॥<br>
केतकीमालतीजातीमल्लिकादोलिकोत्सवः ।<br>
गन्धोत्सवो ऽद्य क्रियते पौर्णमासी कदा दिनम् ॥ ३७।१७९ ॥<br>
कदा चैकादशी पुण्या कदा वा द्वादशीतिधिः ।<br>
कदा नृसिंहस्सञ्जातः स्मृतमद्यत्रयोदशी ॥ ३७।१८० ॥<br>
वैशाखे शुक्लपक्षे तु क्रियते वार्षिकोत्सवः ।<br>
कदा भवेत्पौर्णमासी क्रियते चन्द्रिकोत्सवः ॥ ३७।१८१ ॥<br>
कदा ज्येष्ठोत्सवो भूयात्कदा वा पूर्णिमा शुभा ।<br>
प्रपोत्सवः कदा भूयादाषाढी च भविष्यति ॥ ३७।१८२ ॥<br>
कदा च श्रवणं भूयान्नक्षत्रं यत्र मारुतिः ।<br>
रामसेवाधुरं धृत्वा जातस्साक्षान्महामतिः ॥ ३७।१८३ ॥<br>
कदा च श्रावणी भूयाद्यत्र नारायणो हरिः ।<br>
स्वात्मानं जनयामास लोककल्याणहेतवे ॥ ३७।१८४ ॥<br>
वैखानसं विखनसं विरिञ्चमिति यं विदुः ।<br>
कदा भाद्रपदो मासस्तत्र चैकादशी भवेत् ॥ ३७।१८५ ॥<br>
कदा वा द्वादशी भूयात्सर्वपाप प्रणाशिनी ।<br>
तिलधेनुं प्रदास्यन्ति यत्र देवस्य सन्निधौ ॥ ३७।१८६ ॥<br>
कदाश्विनो भवेन्मासस्तत्रापि दशमी शुभा ।<br>
अश्वयात्रा हरेर्भूयादनुयास्यामहे हरिम् ॥ ३७।१८७ ॥<br>
कदा भवेदमावास्या यस्यां स नरकोहतः ।<br>
कदा वा कार्तिकोमासो भविष्यति हरिप्रियः ॥ ३७।१८८ ॥<br>
दीपारोपो भवेत्तत्र कदा वा कार्तिकी शुभा ।<br>
कदायुगादय स्तद्वत्पुण्यकाला विशेषतः ॥ ३७।१८९ ॥<br>
कदा भविष्यति हरे रथयात्रा महात्मनः ।<br>
कदा वा गजयात्रा स्यात्कदा वीशाधिरोहणम् ॥ ३७।१९० ॥<br>
कदा भ्रमति देवेशो ग्रामवीथिषु सुन्दरम् ।<br>
कदा लभिष्टति हरेस्तीर्थं परमपावनम् ॥ ३७।१९१ ॥<br>
कदा प्रसादं देवस्य कणस्यापि लभिष्यति ।<br>
कदा शङ्खरथाङ्गादिदिव्यलाञ्छनलाञ्छिता ॥ ३७।१९२ ॥<br>
पादुका देवदेवस्य संस्करिष्यति मे शिरः ।<br>
कदा वा तुलसीं पुण्यामर्पितां तस्य पादयोः ॥ ३७।१९३ ॥<br>
अश्नामि शिरसा चैव धारयिष्यामि वैष्णवीम् ।<br>
कदा वा पुण्यपुष्पाणामेकं देवसमर्पितम् ॥ ३७।१९४ ॥<br>
शिरसा धारयिष्यामि जिघ्रामि भहुगन्धवत् ।<br>
देवदेवस्य द्रक्ष्यामि कदा सर्वाङ्गसुन्दरम् ॥ ३७।१९५ ॥<br>
आपादमौलिपर्यन्तं लावण्यमधुरं वपुः ।<br>
इत्यादिकाः कथास्तत्र भविष्यन्ति प्रजासु च ॥ ३७।१९६ ॥<br>
सर्वे धर्मपरास्सर्वे नारायण परायणाः ।<br>
अर्चने वासुदेवस्य भविष्यन्ति रता नराः ॥ ३७।१९७ ॥<br>
इत्येव कालं कालेयं गुरुरुज्जीवयिष्यति ।<br>
श्रीनिवासं श्रियोवासमर्चिष्यति चिरं भुवि ॥ ३७।१९८ ॥<br>
पाषण्डोपप्लुतं धर्ममुद्धरिष्यति वैष्णवम् ।<br>
इदं च भगवच्छास्त्रं चिरस्थायि करिष्यति ॥ ३७।१९९ ॥<br>
सर्वतन्त्रस्वतन्त्रो ऽसौ बहून् ग्रन्धान् प्रणेष्यति ।<br>
असङ्ख्येभ्यश्च शिष्येभ्यस्तत्तार्थमुपदेक्ष्यति ॥ ३७।२०० ॥<br>
धर्मव्यवस्थां कृत्वैवं कलावतिभयङ्करे ।<br>
समेष्यति परं स्थानं तद्विष्णोः परमं पदम् ॥ ३७।२०१ ॥<br>
युगान्ते च पुनर्नामहरेर्नैको गृहीष्यति ।<br>
तदा हरिर्महावीरः कल्की नाम भविष्यति ॥ ३७।२०२ ॥<br>
अधर्मनिधनं कृत्वा धर्मं संस्थापयिष्यति ।<br>
हरेर्दिव्यावताराणामवतारकथामिमाम् ॥ ३७।२०३ ॥<br>
यः पठेच् छ्रुणुयाद्वापि सो ऽपि यास्यति सद्गतिम् ।<br>
धन्यास्ते पुरुषश्रेष्ठा दुरन्ते भवसागरे ॥ ३७।२०४ ॥<br>
ये नामापि कलौ विष्णोस्स्मरिष्यिन्त्यव्ययात्मवः ।<br>
ध्यायन् कृतयुगे विष्णुं त्रेतायां दापरे यजन् ॥ ३७।२०५ ॥<br>
यत्तत्फलमवाप्नोति कलौ स्मरणमात्रतः ।<br>
हरेर्हरति पापानि नामसङ्कीर्तितं सकृत् ॥ ३७।२०६ ॥<br>
पाषण्डबहुले लोके कलावतिभयङ्करे ।<br>
तन्नामकीर्तयेद्यस्तु तं विद्यात्कृतिनां वरम् ॥ ३७।२०७ ॥<br>
तस्मात्सर्वप्रयत्नेन भक्त्या परमया युतः ।<br>
समूर्ताराधनं कुर्यान्नान्यथा मुक्तिमाप्नुयात् ॥ ३७।२०८ ॥<br>
नाथमाद्यैस्तु नवभिरध्यायैरीड्यते क्रमात् ।<br>
भूपरीक्षादिकर्माणि विमानानां च कल्पनम् ॥ ३७।२०९ ॥<br>
विविधानां च बेराणां निर्माणविधिविस्तरः ।<br>
दशमे नाङ्कुरारोपः पश्चाद्द्वाभ्यामुदीरितः ॥ ३७।२१० ॥<br>
प्रतिष्ठा विधिरत्यन्त फलदो जगतः पतेः ।<br>
पश्चाद्दशावताराणां चतुर्भिः प्रोच्यते विधिः ॥ ३७।२११ ॥<br>
तथा सप्तदशे चोक्त आदिमूर्ति विधिस्ततः ।<br>
अष्टादशेर्ऽचनं साङ्गमुक्तं मधुविदारिणः ॥ ३७।२१२ ॥<br>
द्वाभ्यामुक्तस्ततो पूजाद्रव्य सङ्ग्रहण क्रमः ।<br>
एकविंशे विशेषार्चाविधिस्सम्यगुदीरितः ॥ ३७।२१३ ॥<br>
द्वाविंशेस्नपनं चोक्तं त्रयोविंशे विशेषतः ।<br>
विधिरुत्सवचक्रस्य प्रोक्तो द्वाभ्यामथोत्सवः ॥ ३७।२१४ ॥<br>
ततश्च षड्भिरध्यायैः प्रायश्चित्तस्य विस्तरः ।<br>
प्रोक्तस्ततश्च द्वात्रिंशे सङ्कीर्णंशा उदीरिताः ॥ ३७।२१५ ॥<br>
अर्चावतारमहिमा त्रयस्त्रिंशे प्रकीर्तितः ।<br>
स्वयंव्यक्तादिभेदश्च चतुस्त्रिंशे प्रकाशितः ॥ ३७।२१६ ॥<br>
पञ्चत्रिंशे तु सम्प्रोक्तं क्रियायोगाश्रितं फलम् ।<br>
षट्त्रिंशेत्वपचाराश्च कथिता देवकोपनाः ॥ ३७।२१७ ॥<br>
कलिधर्माश्च सम्प्रोक्तास्सप्तत्रिंशे विशेषतः ।<br>
सप्तत्रिंशद्भिरध्यायैरेवं गुरुकृपाबलात् ॥ ३७।२१८ ॥<br>
षड्भिः सहस्रैः श्लोकैस्तु क्रियाङ्गमुपवर्णितम् ॥ ३७।२१९ ॥</p>
<p>इत्यार्षे श्रीवैखानसे भगवच्छास्त्रे भृगुप्रोक्तायां चतुर्विंशत्सहान्रिकायां सहितायां प्रकीर्णाधिकारे सप्तत्रिंशो ऽध्यायः</p>
<p>इति श्रीमति प्रकीर्णाधिकारे क्रियापादः।<br>
श्री विखनसमहागुरवे नमः श्रौतस्मार्तादिकं कर्म निखिलं येन सूत्रितम् तस्मै समस्तवेदार्थविदे विखनसे नमः।<br>
जयत्यात्मेश्वरोस्नि द्रध्यान सौधप्रियातिथिः श्रीमत्पत्रपुरीवासः श्रीरामस्सीतया गृही।<br>
श्रीरामचन्द्राय नमः।</p>

  </div>
</article>


        <div id="disqus_thread"></div>
<script type="text/javascript">

  (function() {
    
    
    if (window.location.hostname == "localhost")
      return;

    var dsq = document.createElement('script'); dsq.type = 'text/javascript'; dsq.async = true;
    var disqus_shortname = 'vvasuki-site';
    dsq.src = '//' + disqus_shortname + '.disqus.com/embed.js';
    (document.getElementsByTagName('head')[0] || document.getElementsByTagName('body')[0]).appendChild(dsq);
  })();
</script>
<noscript>Please enable JavaScript to view the <a href="https://disqus.com/?ref_noscript">comments powered by Disqus.</a></noscript>

        





<aside class="card border noPrint" id="section-tree-item-">
    <div class="card-title bg-light-gray border d-flex justify-content-between">
        <a href="https://vishvAsa.github.io/AgamaH_vaiShNavaH/vaikhAnasaH/bhRgu-saMhitA/">भृगु-संहिता </a>
        <a data-toggle="collapse" href="#section-tree-item-body-" role="button" aria-expanded="false" aria-controls="section-tree-item-body-" >…<i class="fas fa-caret-down" class="collapsed"></i> </a>
    </div>
    <nav id="section-tree-item-body-" class="card-body p-0 collapse">
        
        <li>draft: false</li>
        
        <li>iscjklanguage: false</li>
        
        <li>title: भृगु-संहिता</li>
        
    </nav>
</aside>

      </main>
    </div>
    <footer class="bg-yellow  p-1" role="contentinfo">
  

  <div id="div_footer_bar" class="container-fluid d-flex justify-content-between">
    <a class="btn btn-secondary" href="https://github.com/vishvAsa/AgamaH_vaiShNavaH/issues/new" >
      प्रतिस्पन्दः
    </a>
    <a class="btn btn-secondary" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a>
    <div class="btn small border">
      
      <a href="https://github.com/vishvAsa/AgamaH_vaiShNavaH/actions/workflows/build.yml"><img src="https://github.com/vishvAsa/AgamaH_vaiShNavaH/actions/workflows/build.yml/badge.svg"> Built </a> on 2023 Feb 2 09:51:22 UTC. (<a href="http://google.com/search?q=09%3a51%3a22%20UTC to IST">IST</a>)
    </div>
  <ul id="footer-bar-right-custom" class="list-group list-group-horizontal">
  </ul>
  </div>
</footer>

  </body>
  <script type='text/javascript'>
    
    
    
    module_uiLib.onDocumentReadyTasks();
  </script>
  
</html>
