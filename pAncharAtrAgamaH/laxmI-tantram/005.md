+++
title = "००५"

+++

<details open><summary>विश्वास-प्रस्तुतिः</summary>

प़ञ्चमोऽध्यायः - 5  
श्रीः[^1]---  
या साहंता हरेराद्या सर्वाकारा सनातनी।  
शुद्धानन्दचिदाकारा सर्वतः समतां गता ॥ 1 ॥
</details>

<details><summary>मूलम्</summary>

प़ञ्चमोऽध्यायः - 5  
श्रीः[^1]---  
या साहंता हरेराद्या सर्वाकारा सनातनी।  
शुद्धानन्दचिदाकारा सर्वतः समतां गता ॥ 1 ॥
</details>

<details><summary>टिप्पनी 1</summary>

अत्र शान्तावस्था। द्वितीयश्लोके उदितावस्था। तृतीयश्लोके त्रैगुण्यावस्था महालक्ष्मीसमाख्या। चतुर्थे रजःप्रधानावस्था महाश्रीः महालक्ष्मयपरपर्याया। तमः प्रधानतया पूर्वाध्यायोक्ता महामाया। पञ्चमे पूर्वाध्यायोक्तसत्त्वप्रधाना महाविद्या।  
</details>


[^1]: श्रीरुवाच B. 
  

<details open><summary>विश्वास-प्रस्तुतिः</summary>

साहं सिसृक्षया युक्ता स्वल्पाल्पेनात्मबिन्दुना।  
सृष्टिं कृतवती शुद्धां[^2] पूर्णषाड्‌गुण्यविग्रहाम्[^3] ॥ 2 ॥
</details>

<details><summary>मूलम्</summary>

साहं सिसृक्षया युक्ता स्वल्पाल्पेनात्मबिन्दुना।  
सृष्टिं कृतवती शुद्धां[^2] पूर्णषाड्‌गुण्यविग्रहाम्[^3] ॥ 2 ॥
</details>


[^2]: शुद्धा I. 
  

[^3]: विग्रहा I. 
  

<details open><summary>विश्वास-प्रस्तुतिः</summary>

अनुज्झितस्वरूपाहं [^4]मदीयेनाल्पबिन्दुना।  
महालक्ष्मीः समाक्याता त्रैगुण्यपरिवर्तिनी ॥ 3 ॥
</details>

<details><summary>मूलम्</summary>

अनुज्झितस्वरूपाहं [^4]मदीयेनाल्पबिन्दुना।  
महालक्ष्मीः समाक्याता त्रैगुण्यपरिवर्तिनी ॥ 3 ॥
</details>


[^4]: मदीयेनात्म A. B. D. 
  

<details open><summary>विश्वास-प्रस्तुतिः</summary>

रजःप्रदाना तत्राहं महाश्रीः परमेश्वरी।  
मदीयं [^5]यत्तमोरूपं महामायेति सा स्मृता ॥ 4 ॥
</details>

<details><summary>मूलम्</summary>

रजःप्रदाना तत्राहं महाश्रीः परमेश्वरी।  
मदीयं [^5]यत्तमोरूपं महामायेति सा स्मृता ॥ 4 ॥
</details>


[^5]: तत्तमो A. E. 
  

<details open><summary>विश्वास-प्रस्तुतिः</summary>

मदीयं सत्त्वरूपं यन्महाविद्येति सा स्मृता।  
अहं च ते च कामिन्यौ ता वयं तिस्र ऊर्जिताः ॥ 5 ॥
</details>

<details><summary>मूलम्</summary>

मदीयं सत्त्वरूपं यन्महाविद्येति सा स्मृता।  
अहं च ते च कामिन्यौ ता वयं तिस्र ऊर्जिताः ॥ 5 ॥
</details>


<details open><summary>विश्वास-प्रस्तुतिः</summary>

सृष्टवत्यस्तु मिथुनान्यनुरूपाणि च त्रिधा।  
मदीयं मिथुनं यत्तन्मानसं रुचिराकृति ॥ 6 ॥
</details>

<details><summary>मूलम्</summary>

सृष्टवत्यस्तु मिथुनान्यनुरूपाणि च त्रिधा।  
मदीयं मिथुनं यत्तन्मानसं रुचिराकृति ॥ 6 ॥
</details>


<details open><summary>विश्वास-प्रस्तुतिः</summary>

हिरणय्गर्भं पद्माक्षं सुन्दरं कमलासनम्।  
प्रद्युम्नांशादिदं विद्धि संभूतं मयि मानसम् ॥ 7 ॥
</details>

<details><summary>मूलम्</summary>

हिरणय्गर्भं पद्माक्षं सुन्दरं कमलासनम्।  
प्रद्युम्नांशादिदं विद्धि संभूतं मयि मानसम् ॥ 7 ॥
</details>


<details open><summary>विश्वास-प्रस्तुतिः</summary>

धाता विधिर्विरिञ्चिश्च ब्रह्मा च पुरुषः स्मृतः।  
श्रीः पद्मा कमला लक्ष्मीस्तत्र नारी प्रकीतिता ॥ 8 ॥
</details>

<details><summary>मूलम्</summary>

धाता विधिर्विरिञ्चिश्च ब्रह्मा च पुरुषः स्मृतः।  
श्रीः पद्मा कमला लक्ष्मीस्तत्र नारी प्रकीतिता ॥ 8 ॥
</details>


<details open><summary>विश्वास-प्रस्तुतिः</summary>

संकर्षणांशतो द्वन्द्वं महामायासमुद्भवम्।  
त्रिनेत्रं चारुसर्वाङ्गं मानसं तत्र यः पुमान् ॥ 9 ॥
</details>

<details><summary>मूलम्</summary>

संकर्षणांशतो द्वन्द्वं महामायासमुद्भवम्।  
त्रिनेत्रं चारुसर्वाङ्गं मानसं तत्र यः पुमान् ॥ 9 ॥
</details>


<details open><summary>विश्वास-प्रस्तुतिः</summary>

स रुद्रः शंकरः स्थाणुः कपर्दी च त्रिलोचनः।  
तत्र त्रयीश्वरा भाषा विद्या चैवाक्षरा तथा ॥ 10 ॥
</details>

<details><summary>मूलम्</summary>

स रुद्रः शंकरः स्थाणुः कपर्दी च त्रिलोचनः।  
तत्र त्रयीश्वरा भाषा विद्या चैवाक्षरा तथा ॥ 10 ॥
</details>


<details open><summary>विश्वास-प्रस्तुतिः</summary>

कामधेनुश्च विज्ञेया सा स्त्री गौश्च[^6] सरस्वती।  
अनिरुद्धांशसंभूतं महाविद्यासमुद्भवम् ॥ 11 ॥
</details>

<details><summary>मूलम्</summary>

कामधेनुश्च विज्ञेया सा स्त्री गौश्च[^6] सरस्वती।  
अनिरुद्धांशसंभूतं महाविद्यासमुद्भवम् ॥ 11 ॥
</details>


[^6]: गौरी E. I. 
  

<details open><summary>विश्वास-प्रस्तुतिः</summary>

मिथुनं मानसं यत्तत्पुरुषस्तत्र केशवः।  
विष्णुः कृष्णो हृषीकेशो वासुदेवो जनार्दनः ॥ 12 ॥
</details>

<details><summary>मूलम्</summary>

मिथुनं मानसं यत्तत्पुरुषस्तत्र केशवः।  
विष्णुः कृष्णो हृषीकेशो वासुदेवो जनार्दनः ॥ 12 ॥
</details>


<details open><summary>विश्वास-प्रस्तुतिः</summary>

उमा[^7] गौरी सती चण्डा तत्र स्त्री सुभगा सती।  
ब्रह्मणस्तु त्रयी पत्नी सा बभूव ममाज्ञया ॥ 13 ॥
</details>

<details><summary>मूलम्</summary>

उमा[^7] गौरी सती चण्डा तत्र स्त्री सुभगा सती।  
ब्रह्मणस्तु त्रयी पत्नी सा बभूव ममाज्ञया ॥ 13 ॥
</details>


[^7]: महा A. B. C. D. 
  

<details open><summary>विश्वास-प्रस्तुतिः</summary>

रुद्रस्य दीयिता गौरी वासुदेवस्य चाम्बुजा।  
रजसस्तमसश्चैव सत्त्वस्य च विवर्तनम् ॥ 14 ॥
</details>

<details><summary>मूलम्</summary>

रुद्रस्य दीयिता गौरी वासुदेवस्य चाम्बुजा।  
रजसस्तमसश्चैव सत्त्वस्य च विवर्तनम् ॥ 14 ॥
</details>


<details open><summary>विश्वास-प्रस्तुतिः</summary>

आद्यं पर्व तदेतत्ते कथितं मिथुनत्रयम्।  
मद्यमं पर्व वक्ष्यामि गुणानां तदिदं शृणु ॥ 15 ॥
</details>

<details><summary>मूलम्</summary>

आद्यं पर्व तदेतत्ते कथितं मिथुनत्रयम्।  
मद्यमं पर्व वक्ष्यामि गुणानां तदिदं शृणु ॥ 15 ॥
</details>

<details><summary>टिप्पनी 15</summary>

आद्यं पर्वेति। राजस्या लक्ष्म्याः प्रद्युम्नांशात् मानसी सृष्टिः---विरिञ्चिः, श्रीश्च। तामस्या महामायायाः संकर्षणांशात् मानसी सृष्टिः---रुद्रः, त्रयी च। सात्त्विक्या महाविद्याया अनिरुद्धांशात् मानसी सृष्टिः---विष्णुः, गौरी च। ततः राजसस्य विरिञ्चेः तामस्या त्रय्या, तामसस्य रुद्रस्य सात्त्विक्या गौर्या, सात्त्विकस्य विष्णोः राजस्या श्रिया चेति दांपत्यपरिकल्पनरूपमित्यर्थः। मध्यमं पर्वेति। धात्रा अण्डसृष्टिः। रुद्रेण तद्भेदनम्। तत्र पुनश्च धात्रा अण्डमध्ये प्रधानसृष्टिः। विष्णुना तत्परिपालनरूपमित्यर्थः।  
</details>


<details open><summary>विश्वास-प्रस्तुतिः</summary>

भाषया सह संभूय विरिञ्चोऽण्डमजीजनत्।  
मदाज्ञया[^8] बिभेदैतत्स गौर्या सह शंकरः ॥ 16 ॥
</details>

<details><summary>मूलम्</summary>

भाषया सह संभूय विरिञ्चोऽण्डमजीजनत्।  
मदाज्ञया[^8] बिभेदैतत्स गौर्या सह शंकरः ॥ 16 ॥
</details>


[^8]: ममाज्ञया B. C. G. 
  

<details open><summary>विश्वास-प्रस्तुतिः</summary>

अण्डमध्ये प्रदानं यत्कार्यमासीत्तु वेधसः।  
तदेतत्पालयामास पद्मया सह केशवः ॥ 17 ॥
</details>

<details><summary>मूलम्</summary>

अण्डमध्ये प्रदानं यत्कार्यमासीत्तु वेधसः।  
तदेतत्पालयामास पद्मया सह केशवः ॥ 17 ॥
</details>


<details open><summary>विश्वास-प्रस्तुतिः</summary>

तदेतन्मध्यमं पर्व गुणानां परिकीर्तितम्।  
तृतीयं पर्व वक्ष्यामि तदिहैकमनाः शृणु ॥ 18 ॥
</details>

<details><summary>मूलम्</summary>

तदेतन्मध्यमं पर्व गुणानां परिकीर्तितम्।  
तृतीयं पर्व वक्ष्यामि तदिहैकमनाः शृणु ॥ 18 ॥
</details>

<details><summary>टिप्पनी 18</summary>

तृतीयं पर्वेति। विष्णोर्नाभिसरोरुहात् हिरण्यगर्भस्य त्रय्या सह प्रादुर्भावः। नाभिपद्मं तदुद्भूतं द्वन्द्वं चेति त्रयं समुदितं महदिति कथ्यते। तस्मादहंकारादिक्रमेण प्रपञ्चसृष्टिरूप मित्यर्थः।  
</details>


<details open><summary>विश्वास-प्रस्तुतिः</summary>

अण्डमध्ये प्रधानं हि यत्तत्सदसदात्मकम्।  
त्रैगुण्यं प्रकृतिर्व्योम स्वभावो योनिरक्षरम् ॥ 19 ॥
</details>

<details><summary>मूलम्</summary>

अण्डमध्ये प्रधानं हि यत्तत्सदसदात्मकम्।  
त्रैगुण्यं प्रकृतिर्व्योम स्वभावो योनिरक्षरम् ॥ 19 ॥
</details>


<details open><summary>विश्वास-प्रस्तुतिः</summary>

तदेतत्सलिलीकृत्य तत्त्वमव्यक्तसंज्ञकम्।  
हृषीकेशः स भगवान् पद्मया सह विद्यया ॥ 20 ॥
</details>

<details><summary>मूलम्</summary>

तदेतत्सलिलीकृत्य तत्त्वमव्यक्तसंज्ञकम्।  
हृषीकेशः स भगवान् पद्मया सह विद्यया ॥ 20 ॥
</details>


<details open><summary>विश्वास-प्रस्तुतिः</summary>

अप्सु[^9] संशयनं चक्रे निद्रायोगमुपागतः।  
या सा प्रोक्ता महाकाली सा निद्रा तामसी ह्यभूत् ॥ 21 ॥
</details>

<details><summary>मूलम्</summary>

अप्सु[^9] संशयनं चक्रे निद्रायोगमुपागतः।  
या सा प्रोक्ता महाकाली सा निद्रा तामसी ह्यभूत् ॥ 21 ॥
</details>


[^9]: अब्धि C. 
  

<details open><summary>विश्वास-प्रस्तुतिः</summary>

शयानस्य तदा पद्ममभून्नाभ्यां पुरंदर।  
तत्कालमयमाख्यातं पङ्कजं यदपङ्कजम् ॥ 22 ॥
</details>

<details><summary>मूलम्</summary>

शयानस्य तदा पद्ममभून्नाभ्यां पुरंदर।  
तत्कालमयमाख्यातं पङ्कजं यदपङ्कजम् ॥ 22 ॥
</details>



<details open><summary>विश्वास-प्रस्तुतिः</summary>

[^10]जलाधिकरणं पद्ममाधारः पुष्करं तथा॥  
चक्रं च पुण्डरीकं चेत्येवं नामानि तस्य तु ॥ 23 ॥  
</details>

<details><summary>मूलम्</summary>

[^10]जलाधिकरणं पद्ममाधारः पुष्करं तथा॥  
चक्रं च पुण्डरीकं चेत्येवं नामानि तस्य तु ॥ 23 ॥  
</details>



[^10]: काला E. I. 
  

<details open><summary>विश्वास-प्रस्तुतिः</summary>

शक्रः---  
चिदचित्तत्त्वमाख्यातं चेतनश्चित्प्रकीतितः।  
अचित् त्रैगुण्यमित्युक्तं कीदृक् कालोऽपरः स्मृतः ॥ 24 ॥
</details>

<details><summary>मूलम्</summary>

शक्रः---  
चिदचित्तत्त्वमाख्यातं चेतनश्चित्प्रकीतितः।  
अचित् त्रैगुण्यमित्युक्तं कीदृक् कालोऽपरः स्मृतः ॥ 24 ॥
</details>


<details open><summary>विश्वास-प्रस्तुतिः</summary>

श्रीः---  
अचिदंशोऽपरः कालस्रैगुण्यमपरं स्मृतम्।  
बलादिकं तु यत्पूर्वं षाड्‌गुण्ये त्रिकमीरितम् ॥ 25 ॥
</details>

<details><summary>मूलम्</summary>

श्रीः---  
अचिदंशोऽपरः कालस्रैगुण्यमपरं स्मृतम्।  
बलादिकं तु यत्पूर्वं षाड्‌गुण्ये त्रिकमीरितम् ॥ 25 ॥
</details>

<details><summary>टिप्पनी 25</summary>

त्रिकमिति। बलैश्वर्यवीर्यरूपमित्यर्थः।  
</details>


<details open><summary>विश्वास-प्रस्तुतिः</summary>

तदेतत्कालरूपेण सृष्टौ संपरिवर्तते।  
स्वतश्चापरिणामीदं[^11] त्रैगुण्यं परिणामि तत् ॥ 26 ॥
</details>

<details><summary>मूलम्</summary>

तदेतत्कालरूपेण सृष्टौ संपरिवर्तते।  
स्वतश्चापरिणामीदं[^11] त्रैगुण्यं परिणामि तत् ॥ 26 ॥
</details>


[^11]: अपरिणामोऽयं E. I. 
  

<details open><summary>विश्वास-प्रस्तुतिः</summary>

कालकाल्यात्मकं[^12] द्वन्द्वमचिदेतत्प्रकीर्तितम्।  
सृजन्त्या विविधान् भावान्मम देव्या महाश्रियः ॥ 27 ॥
</details>

<details><summary>मूलम्</summary>

कालकाल्यात्मकं[^12] द्वन्द्वमचिदेतत्प्रकीर्तितम्।  
सृजन्त्या विविधान् भावान्मम देव्या महाश्रियः ॥ 27 ॥
</details>

<details><summary>टिप्पनी 27</summary>

कालः क्षणादिः। काल्यं त्रिगुणं तद्विकारजातं च।  
</details>


[^12]: कल्यात्मक A. B. 
  

<details open><summary>विश्वास-प्रस्तुतिः</summary>

कालोऽयं करणत्वेन वर्तते मन्मयः सदा।  
तस्मात्कालमयात्पद्माद्विष्णुनाभिसमुद्भवात् ॥ 28 ॥
</details>

<details><summary>मूलम्</summary>

कालोऽयं करणत्वेन वर्तते मन्मयः सदा।  
तस्मात्कालमयात्पद्माद्विष्णुनाभिसमुद्भवात् ॥ 28 ॥
</details>


<details open><summary>विश्वास-प्रस्तुतिः</summary>

ब्रह्मा वेदमयो जज्ञे [^13]स त्रय्या सह वीर्यवान्।  
हिरण्यगर्भ उक्तो यः[^14] पूर्वं लक्ष्मीसमुद्भवः ॥ 29 ॥
</details>

<details><summary>मूलम्</summary>

ब्रह्मा वेदमयो जज्ञे [^13]स त्रय्या सह वीर्यवान्।  
हिरण्यगर्भ उक्तो यः[^14] पूर्वं लक्ष्मीसमुद्भवः ॥ 29 ॥
</details>


[^13]: त्रय्या सह स C. 
  

[^14]: अयं A. 
  

<details open><summary>विश्वास-प्रस्तुतिः</summary>

महाकालीसमुद्भता या सा नारी त्रयी स्मृता।  
तदेतन्मिथुनं जज्ञे[^15] विष्णोर्नाभिसरोरुहात्[^16] ॥ 30 ॥
</details>

<details><summary>मूलम्</summary>

महाकालीसमुद्भता या सा नारी त्रयी स्मृता।  
तदेतन्मिथुनं जज्ञे[^15] विष्णोर्नाभिसरोरुहात्[^16] ॥ 30 ॥
</details>


[^15]: चक्रे E. I. 
  

[^16]: नाभीसरोरुहात् A. B. 
  

<details open><summary>विश्वास-प्रस्तुतिः</summary>

पद्मं [^17]पद्मोद्भवद्वन्द्वं तदेतत् त्रितयं सह।  
महांस्तामस आक्यातो विकारः [^18]पूर्वकैर्बुधैः ॥ 31 ॥
</details>

<details><summary>मूलम्</summary>

पद्मं [^17]पद्मोद्भवद्वन्द्वं तदेतत् त्रितयं सह।  
महांस्तामस आक्यातो विकारः [^18]पूर्वकैर्बुधैः ॥ 31 ॥
</details>

<details><summary>टिप्पनी 31</summary>

पद्मोद्भवद्वन्द्वं हिरण्यगर्भस्त्रयी च।  
</details>


[^17]: धर्मादिकं चैव F. G. 
  

[^18]: पूर्वजो I. 
  

<details open><summary>विश्वास-प्रस्तुतिः</summary>

प्राणो हिरण्यगर्भश्च बुद्धिश्चेति त्रिधा भिदा।  
पद्मपुंस्रीसमालम्बान्महत्त्वं तस्य शब्द्यते ॥ 32 ॥
</details>

<details><summary>मूलम्</summary>

प्राणो हिरण्यगर्भश्च बुद्धिश्चेति त्रिधा भिदा।  
पद्मपुंस्रीसमालम्बान्महत्त्वं तस्य शब्द्यते ॥ 32 ॥
</details>

<details><summary>टिप्पनी 32</summary>

प्राणः हिरण्यगर्भः बुद्धिरिति महतो भेदाः।  
</details>


<details open><summary>विश्वास-प्रस्तुतिः</summary>

गुणः प्राणस्य तु स्पन्दो बुद्धेरद्यवसायता।  
धर्मादिकमधर्माद्यं द्वयं पुंसो [^19]गुणो मतः ॥ 33 ॥
</details>

<details><summary>मूलम्</summary>

गुणः प्राणस्य तु स्पन्दो बुद्धेरद्यवसायता।  
धर्मादिकमधर्माद्यं द्वयं पुंसो [^19]गुणो मतः ॥ 33 ॥
</details>

<details><summary>टिप्पनी 33</summary>

पुंस इति। हिरण्यगर्भस्येत्यर्थः।  
</details>


[^19]: गुणोत्तमः A. B. C. 
  

<details open><summary>विश्वास-प्रस्तुतिः</summary>

धर्मो ज्ञानं च वैराग्यमैश्वर्यं चेति वर्णितः[^20]।  
धर्मादिको गुणो यस्मादधर्माद्याः प्रकीर्तिताः ॥ 34 ॥
</details>

<details><summary>मूलम्</summary>

धर्मो ज्ञानं च वैराग्यमैश्वर्यं चेति वर्णितः[^20]।  
धर्मादिको गुणो यस्मादधर्माद्याः प्रकीर्तिताः ॥ 34 ॥
</details>

<details><summary>टिप्पनी 34</summary>

यस्मादिति। धर्मादीनां विपर्यासा अधर्मः, अज्ञानम्, अवैराग्यम्, अनैश्वर्यं चेति ज्ञेया इत्यर्तः।  
</details>


[^20]: वर्णितम् E. F. 
  

<details open><summary>विश्वास-प्रस्तुतिः</summary>

महान्तमाविशन्त्येनं प्रेरयामि स्वसृष्टये[^21]।  
प्रेर्यमाणात्ततस्तस्मादहंकारश्च जज्ञिवान् ॥ 35 ॥
</details>

<details><summary>मूलम्</summary>

महान्तमाविशन्त्येनं प्रेरयामि स्वसृष्टये[^21]।  
प्रेर्यमाणात्ततस्तस्मादहंकारश्च जज्ञिवान् ॥ 35 ॥
</details>


[^21]: सिसृक्षया G. 
  


<details open><summary>विश्वास-प्रस्तुतिः</summary>

[^22]पूर्वं यः शंकरः प्रोक्तो महामायासमुद्भवः।  
या पत्नी तस्य गौरी सा जज्ञेऽभिमतिरत्र तु ॥ 36 ॥  
</details>

<details><summary>मूलम्</summary>

[^22]पूर्वं यः शंकरः प्रोक्तो महामायासमुद्भवः।  
या पत्नी तस्य गौरी सा जज्ञेऽभिमतिरत्र तु ॥ 36 ॥  
</details>


<details><summary>टिप्पनी 36</summary>

अहंकारस्यैवाभिमतिरिति गुणः आख्यान्तरं च।  
</details>


[^22]: यः पूर्वं E. 
  

<details open><summary>विश्वास-प्रस्तुतिः</summary>

आविश्यामुमहंकारं सृष्टये प्रेरयाम्यहम्।  
स बभूव त्रिधा पूर्वं गुणव्यतिकरात्तदा ॥ 37 ॥
</details>

<details><summary>मूलम्</summary>

आविश्यामुमहंकारं सृष्टये प्रेरयाम्यहम्।  
स बभूव त्रिधा पूर्वं गुणव्यतिकरात्तदा ॥ 37 ॥
</details>


<details open><summary>विश्वास-प्रस्तुतिः</summary>

तामसस्तत्र भूतादिस्तस्य सर्वमिदं श्रृणु।  
भूतादेः शब्दतन्मात्रं तन्मात्राच्छब्दसंभवः ॥ 38 ॥
</details>

<details><summary>मूलम्</summary>

तामसस्तत्र भूतादिस्तस्य सर्वमिदं श्रृणु।  
भूतादेः शब्दतन्मात्रं तन्मात्राच्छब्दसंभवः ॥ 38 ॥
</details>

<details><summary>टिप्पनी 38</summary>

तामसाहंकारस्य भूतादिरिति, सात्त्विकाहंकारस्य वैकारिक इति, राजसाहंकारस्य तैजस इति च नामान्तरं बोध्यम्।  
</details>


<details open><summary>विश्वास-प्रस्तुतिः</summary>

मत्प्रेरिताच्छब्दमात्रात्स्पर्शमात्रं बभूव ह।  
स्पर्शस्तु स्पर्शतन्मात्रात्तन्मात्रात्प्रेरितान्मया ॥ 39 ॥
</details>

<details><summary>मूलम्</summary>

मत्प्रेरिताच्छब्दमात्रात्स्पर्शमात्रं बभूव ह।  
स्पर्शस्तु स्पर्शतन्मात्रात्तन्मात्रात्प्रेरितान्मया ॥ 39 ॥
</details>


<details open><summary>विश्वास-प्रस्तुतिः</summary>

तदासीद्रूपतन्मात्रं तस्माच्च प्रेरितान्मया।  
रूपमाविर्बभूवाद्यं रसमात्रं ततः परम् ॥ 40 ॥
</details>

<details><summary>मूलम्</summary>

तदासीद्रूपतन्मात्रं तस्माच्च प्रेरितान्मया।  
रूपमाविर्बभूवाद्यं रसमात्रं ततः परम् ॥ 40 ॥
</details>


<details open><summary>विश्वास-प्रस्तुतिः</summary>

रसमात्रान्मया [^23]क्षिप्तात्तस्माज्जज्ञे रसस्ततः।  
गन्धतन्मात्रमप्यासीत्तस्माच्च प्रेरितान्मया ॥ 41 ॥
</details>

<details><summary>मूलम्</summary>

रसमात्रान्मया [^23]क्षिप्तात्तस्माज्जज्ञे रसस्ततः।  
गन्धतन्मात्रमप्यासीत्तस्माच्च प्रेरितान्मया ॥ 41 ॥
</details>


[^23]: क्षुब्धात् E. I. 
  

<details open><summary>विश्वास-प्रस्तुतिः</summary>

शुद्धो गन्धः समुद्भूत इतीयं भौतिकी भिदा।  
मात्राणि सूक्ष्मभूतानि स्थूलभूतानि चापरे ॥ 42 ॥
</details>

<details><summary>मूलम्</summary>

शुद्धो गन्धः समुद्भूत इतीयं भौतिकी भिदा।  
मात्राणि सूक्ष्मभूतानि स्थूलभूतानि चापरे ॥ 42 ॥
</details>


<details open><summary>विश्वास-प्रस्तुतिः</summary>

शब्दादयः समाख्याता गुणाः शब्दादयस्तु ये।  
स्थूलभूतविसर्गास्ते नान्ये शब्दादयो गुणाः ॥ 43 ॥
</details>

<details><summary>मूलम्</summary>

शब्दादयः समाख्याता गुणाः शब्दादयस्तु ये।  
स्थूलभूतविसर्गास्ते नान्ये शब्दादयो गुणाः ॥ 43 ॥
</details>


<details open><summary>विश्वास-प्रस्तुतिः</summary>

शान्तत्वं चैव घोरत्वं मूढत्वं चेति तत् त्रिधा।  
सत्त्वाद्युन्मेषरूपाणि तानि सूक्ष्मेषु सन्ति न ॥ 44 ॥
</details>

<details><summary>मूलम्</summary>

शान्तत्वं चैव घोरत्वं मूढत्वं चेति तत् त्रिधा।  
सत्त्वाद्युन्मेषरूपाणि तानि सूक्ष्मेषु सन्ति न ॥ 44 ॥
</details>


<details open><summary>विश्वास-प्रस्तुतिः</summary>

तेन तन्मात्रता तेषां सूक्ष्माणां परिकीर्तिता।  
सुखदुःखादिदायित्वात् स्थूलत्वमितरत्र तु ॥ 45 ॥
</details>

<details><summary>मूलम्</summary>

तेन तन्मात्रता तेषां सूक्ष्माणां परिकीर्तिता।  
सुखदुःखादिदायित्वात् स्थूलत्वमितरत्र तु ॥ 45 ॥
</details>


<details open><summary>विश्वास-प्रस्तुतिः</summary>

स्थूलानामेव भूतानां त्रिधावस्था[^24] प्रकीर्तिता[^25]।  
सूक्ष्मास्च पितृजाश्चैव प्रभूता इति भेदतः ॥ 46 ॥
</details>

<details><summary>मूलम्</summary>

स्थूलानामेव भूतानां त्रिधावस्था[^24] प्रकीर्तिता[^25]।  
सूक्ष्मास्च पितृजाश्चैव प्रभूता इति भेदतः ॥ 46 ॥
</details>


[^24]: अवस्थाः F. 
  

[^25]: प्रकीर्तिताः A. F. 
  

<details open><summary>विश्वास-प्रस्तुतिः</summary>

घटाद्या [^26]विविधा बाह्याः प्रभूता इति शब्द्यते।  
शुक्लशोणितसंभूता विशेषाः पितृजाः स्मृताः ॥ 47 ॥
</details>

<details><summary>मूलम्</summary>

घटाद्या [^26]विविधा बाह्याः प्रभूता इति शब्द्यते।  
शुक्लशोणितसंभूता विशेषाः पितृजाः स्मृताः ॥ 47 ॥
</details>


[^26]: विषयाः E. I. 
  

<details open><summary>विश्वास-प्रस्तुतिः</summary>

सूक्ष्मास्तु पञ्चभूताः स्युः सूक्ष्मदेहव्यपाश्रयाः।  
सर्गो भूतादिजो ह्येवं क्रमशः परिकीर्तितः ॥ 48 ॥
</details>

<details><summary>मूलम्</summary>

सूक्ष्मास्तु पञ्चभूताः स्युः सूक्ष्मदेहव्यपाश्रयाः।  
सर्गो भूतादिजो ह्येवं क्रमशः परिकीर्तितः ॥ 48 ॥
</details>

<details><summary>टिप्पनी 48</summary>

शब्दतन्मात्रात् शब्दः स्पर्शतन्मात्रं च जातम्। स्पर्शतन्मात्रात् स्पर्शः रूपतन्मात्रं च जातम्। रुपतन्मात्रात् रूपं रसतन्मात्रं च जातम्। रसतन्मात्रात् रसः गन्धतन्मात्रं च जातम्। गन्धतन्मात्रात् गन्धो जात इत्यत्रत्या प्रक्रिया। सांख्यास्तु---भूतादेरेव सर्वेषां तन्मात्राणामुत्पत्तिं वदन्ति। औपनिषदप्रक्रिया तु---भूतादेः शब्दतन्मात्रम्, तस्मादाकाशः, तस्मात् स्पर्शतन्मात्रम्, तस्माद्वायुः; तस्मात् रूपतन्मात्रम्, तस्मादग्निः, तस्मात् रसतन्मात्रम्, तस्मात् जलम्, तस्मात् गन्धतन्मात्रम्, तस्मात् पृथिवी जातेति।  
</details>


<details open><summary>विश्वास-प्रस्तुतिः</summary>

अहंकारस्य यावंशौ रजःसत्त्वसमाश्रयौ।  
वैकारिक इति प्रोक्तः सात्त्विकोंऽशस्तयोः परः[^27] ॥ 49 ॥
</details>

<details><summary>मूलम्</summary>

अहंकारस्य यावंशौ रजःसत्त्वसमाश्रयौ।  
वैकारिक इति प्रोक्तः सात्त्विकोंऽशस्तयोः परः[^27] ॥ 49 ॥
</details>


[^27]: अंशस्तु योऽपरः E. 
  

<details open><summary>विश्वास-प्रस्तुतिः</summary>

तैजसः कथितः सद्भिस्तयोः सृष्टिमिमां श्रृणु।  
वैकारिकादहंकारादासीच्छ्रोत्रादिधीन्द्रियम् ॥ 50 ॥
</details>

<details><summary>मूलम्</summary>

तैजसः कथितः सद्भिस्तयोः सृष्टिमिमां श्रृणु।  
वैकारिकादहंकारादासीच्छ्रोत्रादिधीन्द्रियम् ॥ 50 ॥
</details>



<details open><summary>विश्वास-प्रस्तुतिः</summary>

कर्मेन्द्रियं च वागादि तैजसात्संप्रवर्तते।  
[^28]उभयस्मात्ततश्चासीद् बुद्धिकर्मेन्द्रियं मनः ॥ 51 ॥
</details>

<details><summary>मूलम्</summary>

कर्मेन्द्रियं च वागादि तैजसात्संप्रवर्तते।  
[^28]उभयस्मात्ततश्चासीद् बुद्धिकर्मेन्द्रियं मनः ॥ 51 ॥
</details>



<details><summary>टिप्पनी 51</summary>

वैकारिकात् ज्ञानेन्द्रियाणां, तैजसात् कर्मेन्द्रियाणां चोत्पत्तिरिति भेदपरिकल्पनमत्र। औपनिषदास्तु---सर्वेषामपीन्द्रियाणां वैकारिकादुत्पत्तिमाचक्षते। तथा मनस उभयेन्द्रियत्वं सांख्यमतरीत्या। औपनिषदमते तु ज्ञानेन्द्रियत्वमेव.  
</details>


[^28]: A. B. D. F. G. omit 9 lines from here. 
  

<details open><summary>विश्वास-प्रस्तुतिः</summary>

श्रोत्रं त्वक् चैव चक्षुश्च जिह्वा घ्राणं च पञ्चमम्।  
बुद्धीन्द्रियाणि पञ्चाहुः शक्तिरेषा मदात्मिका ॥ 52 ॥
</details>

<details><summary>मूलम्</summary>

श्रोत्रं त्वक् चैव चक्षुश्च जिह्वा घ्राणं च पञ्चमम्।  
बुद्धीन्द्रियाणि पञ्चाहुः शक्तिरेषा मदात्मिका ॥ 52 ॥
</details>


<details open><summary>विश्वास-प्रस्तुतिः</summary>

वाक् च हस्तौ च पादौ च तथोपस्थं च पायु च।  
कर्मेन्द्रियाणि पञ्चाहुः शक्तिरेषा मदात्मिका ॥ 53 ॥
</details>

<details><summary>मूलम्</summary>

वाक् च हस्तौ च पादौ च तथोपस्थं च पायु च।  
कर्मेन्द्रियाणि पञ्चाहुः शक्तिरेषा मदात्मिका ॥ 53 ॥
</details>


<details open><summary>विश्वास-प्रस्तुतिः</summary>

या सा विज्ञानशक्तिर्मे पारंपर्यक्रमागता।  
बुद्धीन्द्रियाण्यधिष्ठाय विषयेषु प्रवर्तते ॥ 54 ॥
</details>

<details><summary>मूलम्</summary>

या सा विज्ञानशक्तिर्मे पारंपर्यक्रमागता।  
बुद्धीन्द्रियाण्यधिष्ठाय विषयेषु प्रवर्तते ॥ 54 ॥
</details>


<details open><summary>विश्वास-प्रस्तुतिः</summary>

क्रियाशक्तिस्च या सा मे पारंपर्यक्रमागता।  
कर्मेन्द्रियाण्यधिष्ठाय कर्तव्येषु प्रवर्तते ॥ 55 ॥
</details>

<details><summary>मूलम्</summary>

क्रियाशक्तिस्च या सा मे पारंपर्यक्रमागता।  
कर्मेन्द्रियाण्यधिष्ठाय कर्तव्येषु प्रवर्तते ॥ 55 ॥
</details>


<details open><summary>विश्वास-प्रस्तुतिः</summary>

श्रोत्रस्य विषयः शब्दः श्रवणं च क्रिया मता।  
त्वचश्च विष्यः स्पर्शः स्पर्शनं च क्रिया मता ॥ 56 ॥
</details>

<details><summary>मूलम्</summary>

श्रोत्रस्य विषयः शब्दः श्रवणं च क्रिया मता।  
त्वचश्च विष्यः स्पर्शः स्पर्शनं च क्रिया मता ॥ 56 ॥
</details>


<details open><summary>विश्वास-प्रस्तुतिः</summary>

चक्षुषो विषयो रूपं दर्शनं च क्रिया मता।  
जिह्वाया विषयो रस्यो रसनं च क्रिया मता ॥ 57 ॥
</details>

<details><summary>मूलम्</summary>

चक्षुषो विषयो रूपं दर्शनं च क्रिया मता।  
जिह्वाया विषयो रस्यो रसनं च क्रिया मता ॥ 57 ॥
</details>


<details open><summary>विश्वास-प्रस्तुतिः</summary>

घ्राणस्य विषयो गन्ध आघ्राणं च क्रिया मता।  
वृत्तयो विषयेष्वस्य श्रोत्रादेः श्रवणादयः ॥ 58 ॥
</details>

<details><summary>मूलम्</summary>

घ्राणस्य विषयो गन्ध आघ्राणं च क्रिया मता।  
वृत्तयो विषयेष्वस्य श्रोत्रादेः श्रवणादयः ॥ 58 ॥
</details>



<details open><summary>विश्वास-प्रस्तुतिः</summary>

[^29]आलोचनानि कथ्यन्ते धर्मिमात्रग्रहश्च सः।  
दिक् च विद्युत्तथा सूर्यः सोमो वसुमती तथा ॥ 59 ॥  
</details>

<details><summary>मूलम्</summary>

[^29]आलोचनानि कथ्यन्ते धर्मिमात्रग्रहश्च सः।  
दिक् च विद्युत्तथा सूर्यः सोमो वसुमती तथा ॥ 59 ॥  
</details>


<details><summary>टिप्पनी 59</summary>

आलोचनं नाम शब्दादिधर्माणां स्फुटग्रहणमन्तरा वस्तुमात्रग्रहणम्। तदप्यस्फुटमेव। आहुश्च---"अस्ति ह्यालोचनं ज्ञानं प्रथमं निर्विकल्पकम्। बालमूकादिविज्ञानसदृशं मुग्धवस्तुकम्॥" इति।  
</details>


[^29]: आलोचनादि A. B. C. G. 
  


<details open><summary>विश्वास-प्रस्तुतिः</summary>

अदिदैवमिति प्रोक्तं क्रमाच्छ्रोत्रादिपञ्चके।  
[^30]अधिभूतमिति प्रोक्तः शब्दाद्यो विषयः क्रमात् ॥ 60 ॥
</details>

<details><summary>मूलम्</summary>

अदिदैवमिति प्रोक्तं क्रमाच्छ्रोत्रादिपञ्चके।  
[^30]अधिभूतमिति प्रोक्तः शब्दाद्यो विषयः क्रमात् ॥ 60 ॥
</details>




[^30]: C. omits this and the next line. 
  


<details open><summary>विश्वास-प्रस्तुतिः</summary>

श्रोत्रादिपञ्चकं त्वेतदध्यात्मं परिकीर्तितम्।  
[^31]श्रोत्रादेः सात्त्विकात्सृष्टिर्वियदादिव्यपेक्षया ॥ 61 ॥
</details>

<details><summary>मूलम्</summary>

श्रोत्रादिपञ्चकं त्वेतदध्यात्मं परिकीर्तितम्।  
[^31]श्रोत्रादेः सात्त्विकात्सृष्टिर्वियदादिव्यपेक्षया ॥ 61 ॥
</details>




[^31]: श्रोत्रादिसात्विकी G. 
  

<details open><summary>विश्वास-प्रस्तुतिः</summary>

तेन भौतिकमित्युक्तं क्रमाच्छ्रोत्रादिपञ्चकम्।  
वाचस्तु विषयः शब्दो वचनं च क्रिया मता ॥ 62 ॥
</details>

<details><summary>मूलम्</summary>

तेन भौतिकमित्युक्तं क्रमाच्छ्रोत्रादिपञ्चकम्।  
वाचस्तु विषयः शब्दो वचनं च क्रिया मता ॥ 62 ॥
</details>



<details open><summary>विश्वास-प्रस्तुतिः</summary>

[^32]हस्तेन्द्रियस्य चादेयमादानं च क्रिया मता।  
पादेन्द्रियस्य गन्तव्यं गमनं च क्रिया मता ॥ 63 ॥  
</details>

<details><summary>मूलम्</summary>

[^32]हस्तेन्द्रियस्य चादेयमादानं च क्रिया मता।  
पादेन्द्रियस्य गन्तव्यं गमनं च क्रिया मता ॥ 63 ॥  
</details>



[^32]: F. G. omit this line. 
  

<details open><summary>विश्वास-प्रस्तुतिः</summary>

उपस्थस्य तदानन्द्यमानन्दश्च क्रिया मता।  
विसृज्यं विषयः पायोर्विसर्गश्च क्रिया मता ॥ 64 ॥
</details>

<details><summary>मूलम्</summary>

उपस्थस्य तदानन्द्यमानन्दश्च क्रिया मता।  
विसृज्यं विषयः पायोर्विसर्गश्च क्रिया मता ॥ 64 ॥
</details>


<details open><summary>विश्वास-प्रस्तुतिः</summary>

हस्तादिकं चतुष्कं यत्तत्पञ्चविषयात्मकम्।  
अग्निरिन्द्रश्च विष्णुश्च [^33]तथैवाद्यः प्रजापतिः ॥ 65 ॥
</details>

<details><summary>मूलम्</summary>

हस्तादिकं चतुष्कं यत्तत्पञ्चविषयात्मकम्।  
अग्निरिन्द्रश्च विष्णुश्च [^33]तथैवाद्यः प्रजापतिः ॥ 65 ॥
</details>


[^33]: तथैव द्यौः A. G. 
  

<details open><summary>विश्वास-प्रस्तुतिः</summary>

मित्रश्चेति क्रमाज्ज्ञेया अदिदेवा विचक्षणैः।  
शब्दः पञ्चात्मकं चैव वागादेर्विषयो हि यः ॥ 66 ॥
</details>

<details><summary>मूलम्</summary>

मित्रश्चेति क्रमाज्ज्ञेया अदिदेवा विचक्षणैः।  
शब्दः पञ्चात्मकं चैव वागादेर्विषयो हि यः ॥ 66 ॥
</details>


<details open><summary>विश्वास-प्रस्तुतिः</summary>

सोऽधिभूत इति प्रोक्तो वागाद्यध्यात्ममुच्यते।  
मनस्तु सहकार्यस्मिन्नुभयत्रापि पञ्चके ॥ 67 ॥
</details>

<details><summary>मूलम्</summary>

सोऽधिभूत इति प्रोक्तो वागाद्यध्यात्ममुच्यते।  
मनस्तु सहकार्यस्मिन्नुभयत्रापि पञ्चके ॥ 67 ॥
</details>



<details open><summary>विश्वास-प्रस्तुतिः</summary>

[^34]ज्ञानेन्द्रियगणैश्चैतद्विकल्पं तनुते मनः।  
विकल्पो विविधा क्लृप्तिस्तच्च प्रोक्तं विशेषणम् ॥ 68 ॥  
</details>

<details><summary>मूलम्</summary>

[^34]ज्ञानेन्द्रियगणैश्चैतद्विकल्पं तनुते मनः।  
विकल्पो विविधा क्लृप्तिस्तच्च प्रोक्तं विशेषणम् ॥ 68 ॥  
</details>



[^34]: ज्ञानेन्द्रियगणे चैतत् A. B. 
  

<details open><summary>विश्वास-प्रस्तुतिः</summary>

धर्मेण सह संबन्धो धर्मिणश्च स उच्यते।  
विकल्पः पञ्चधा ज्ञेयो द्रव्यकर्मगुणादिभिः ॥ 69 ॥
</details>

<details><summary>मूलम्</summary>

धर्मेण सह संबन्धो धर्मिणश्च स उच्यते।  
विकल्पः पञ्चधा ज्ञेयो द्रव्यकर्मगुणादिभिः ॥ 69 ॥
</details>


<details open><summary>विश्वास-प्रस्तुतिः</summary>

दण्डीति द्रव्यसंयोगाच्छुक्लो गुणसमन्वयात्।  
गच्छतीति क्रियायोगात्पुमान् सामान्यसंस्थितेः[^35] ॥ 70 ॥
</details>

<details><summary>मूलम्</summary>

दण्डीति द्रव्यसंयोगाच्छुक्लो गुणसमन्वयात्।  
गच्छतीति क्रियायोगात्पुमान् सामान्यसंस्थितेः[^35] ॥ 70 ॥
</details>


[^35]: संगमात् E. 
  


<details open><summary>विश्वास-प्रस्तुतिः</summary>

[^36]डित्थः शब्दसमायोगादितीयं पञ्चधा स्थितिः।  
कर्मेन्द्रियगणैश्चैतत्संकल्पं तनुते मनः ॥ 71 ॥  
</details>

<details><summary>मूलम्</summary>

[^36]डित्थः शब्दसमायोगादितीयं पञ्चधा स्थितिः।  
कर्मेन्द्रियगणैश्चैतत्संकल्पं तनुते मनः ॥ 71 ॥  
</details>



[^36]: A. B. D. F. G. omit four lines from here. 
  

<details open><summary>विश्वास-प्रस्तुतिः</summary>

औदासीन्यच्युतिर्या सा संकल्पोद्योगनामिका।  
अहंकारेण चैतस्मिन्रुभयत्र गणे स्थितिः ॥ 72 ॥
</details>

<details><summary>मूलम्</summary>

औदासीन्यच्युतिर्या सा संकल्पोद्योगनामिका।  
अहंकारेण चैतस्मिन्रुभयत्र गणे स्थितिः ॥ 72 ॥
</details>


<details open><summary>विश्वास-प्रस्तुतिः</summary>

ज्ञानेन्द्रियगणे सोऽयमभिमानेन वर्तते।  
देशकालान्वयो ज्ञातुरभिमानः प्रकीर्तितः ॥ 73 ॥
</details>

<details><summary>मूलम्</summary>

ज्ञानेन्द्रियगणे सोऽयमभिमानेन वर्तते।  
देशकालान्वयो ज्ञातुरभिमानः प्रकीर्तितः ॥ 73 ॥
</details>


<details open><summary>विश्वास-प्रस्तुतिः</summary>

ममाद्य पुरतो भातीत्येवं वस्तु प्रतीयते।  
कर्मेन्द्रियगणे त्वेष संरम्भेण प्रवर्तते ॥ 74 ॥
</details>

<details><summary>मूलम्</summary>

ममाद्य पुरतो भातीत्येवं वस्तु प्रतीयते।  
कर्मेन्द्रियगणे त्वेष संरम्भेण प्रवर्तते ॥ 74 ॥
</details>


<details open><summary>विश्वास-प्रस्तुतिः</summary>

संकल्पपूर्वरूपस्तु[^37] संरम्भः[^38] परिकीर्तितः।  
बुद्धिरध्यवसायेन ज्ञानेन्द्रियगणे स्थिता ॥ 75 ॥
</details>

<details><summary>मूलम्</summary>

संकल्पपूर्वरूपस्तु[^37] संरम्भः[^38] परिकीर्तितः।  
बुद्धिरध्यवसायेन ज्ञानेन्द्रियगणे स्थिता ॥ 75 ॥
</details>


[^37]: रूपं तु E.
  

[^38]: संभ्रमः I. 
  

<details open><summary>विश्वास-प्रस्तुतिः</summary>

बुद्धिरध्यवसायार्थावधारणमुदीर्यते।  
अवधारणमर्थानां निश्चयः परिकीर्तितः ॥ 76 ॥
</details>

<details><summary>मूलम्</summary>

बुद्धिरध्यवसायार्थावधारणमुदीर्यते।  
अवधारणमर्थानां निश्चयः परिकीर्तितः ॥ 76 ॥
</details>


<details open><summary>विश्वास-प्रस्तुतिः</summary>

कर्मेन्द्रियगणे बुद्धिः प्रयत्नेन प्रवर्तते।  
त्रयोदशविधं ज्ञेयं[^39] तदेतत्करणं बुधैः ॥ 77 ॥
</details>

<details><summary>मूलम्</summary>

कर्मेन्द्रियगणे बुद्धिः प्रयत्नेन प्रवर्तते।  
त्रयोदशविधं ज्ञेयं[^39] तदेतत्करणं बुधैः ॥ 77 ॥
</details>


[^39]: तत्र E. I. 
  

<details open><summary>विश्वास-प्रस्तुतिः</summary>

बाह्यं दशविधं ज्ञेयं त्रिधान्तःकरणं स्मृतम्।  
त्रयोविंशतिरेते तु [^40]विकाराः परिकीर्तिताः ॥ 78 ॥
</details>

<details><summary>मूलम्</summary>

बाह्यं दशविधं ज्ञेयं त्रिधान्तःकरणं स्मृतम्।  
त्रयोविंशतिरेते तु [^40]विकाराः परिकीर्तिताः ॥ 78 ॥
</details>


[^40]: विराजः B. 
  

<details open><summary>विश्वास-प्रस्तुतिः</summary>

करणानि दश त्रीणि सूक्ष्मांशाः स्थूलसंभवाः।  
एतत्सृक्ष्मशरीरं तु विराजः परिकीर्तितम् ॥ 79 ॥
</details>

<details><summary>मूलम्</summary>

करणानि दश त्रीणि सूक्ष्मांशाः स्थूलसंभवाः।  
एतत्सृक्ष्मशरीरं तु विराजः परिकीर्तितम् ॥ 79 ॥
</details>



<details open><summary>विश्वास-प्रस्तुतिः</summary>

[^41]व्यष्टयः सूक्ष्मदेहाश्च[^42] प्रतिजीवं व्यवस्थिताः॥  
अपवर्गे निवर्तन्ते जीवेभ्यस्ते स्वयोनिजाः ॥ 80 ॥  
</details>

<details><summary>मूलम्</summary>

[^41]व्यष्टयः सूक्ष्मदेहाश्च[^42] प्रतिजीवं व्यवस्थिताः॥  
अपवर्गे निवर्तन्ते जीवेभ्यस्ते स्वयोनिजाः ॥ 80 ॥  
</details>



[^41]: सृष्टयः E. I. 
  

[^42]: भेदाश्च A. B. 
  

<details open><summary>विश्वास-प्रस्तुतिः</summary>

अन्योन्यानुग्रहेणैते त्रयोविंशतिरुत्थिताः[^43]।  
महदाद्या विशेषान्ता ह्यण्डमुत्पादयन्ति ते ॥ 81 ॥
</details>

<details><summary>मूलम्</summary>

अन्योन्यानुग्रहेणैते त्रयोविंशतिरुत्थिताः[^43]।  
महदाद्या विशेषान्ता ह्यण्डमुत्पादयन्ति ते ॥ 81 ॥
</details>


[^43]: ऊर्जिताः A. B. D. 
  

<details open><summary>विश्वास-प्रस्तुतिः</summary>

तदण्डमभवद्धैमं सहस्रांशुसमप्रभम्[^44]।  
तस्मिन् प्रजापतिर्जज्ञे विराड्‌ देवश्चतुर्मुखः ॥ 82 ॥
</details>

<details><summary>मूलम्</summary>

तदण्डमभवद्धैमं सहस्रांशुसमप्रभम्[^44]।  
तस्मिन् प्रजापतिर्जज्ञे विराड्‌ देवश्चतुर्मुखः ॥ 82 ॥
</details>

<details><summary>टिप्पनी 82</summary>

अत्र पूर्वोक्त एव सृष्टिक्रमो मन्वादिसृष्ट्या सह संकलय्योच्यते।  
</details>


[^44]: सहस्रभम् G. 
  

<details open><summary>विश्वास-प्रस्तुतिः</summary>

विराजश्च मनुर्जज्ञे मनोस्ते मानवाः स्मृताः।  
मरीचिप्रमुखास्तेभ्यो जगदेतच्चराचरम् ॥ 83 ॥
</details>

<details><summary>मूलम्</summary>

विराजश्च मनुर्जज्ञे मनोस्ते मानवाः स्मृताः।  
मरीचिप्रमुखास्तेभ्यो जगदेतच्चराचरम् ॥ 83 ॥
</details>



<details open><summary>विश्वास-प्रस्तुतिः</summary>

प्रकारोऽयं ममोद्यत्या लेशतस्ते प्रदर्शितः।  
[^45]स्वतः शुद्धापि चिच्छक्तिः संविद्धानाद्यविद्यया ॥ 84 ॥
</details>

<details><summary>मूलम्</summary>

प्रकारोऽयं ममोद्यत्या लेशतस्ते प्रदर्शितः।  
[^45]स्वतः शुद्धापि चिच्छक्तिः संविद्धानाद्यविद्यया ॥ 84 ॥
</details>




[^45]: स्वच्छा F. 
  

<details open><summary>विश्वास-प्रस्तुतिः</summary>

दुःखं जन्मजराद्युत्थं तत्रस्था प्रतिपद्यते।  
शुद्धविज्ञानसंबन्धाच्छुद्धकर्मसमन्वयात्।  
यदा धुनोत्यविद्यां तां तदा [^46]सानन्दमश्नुते ॥ 85 ॥
</details>

<details><summary>मूलम्</summary>

दुःखं जन्मजराद्युत्थं तत्रस्था प्रतिपद्यते।  
शुद्धविज्ञानसंबन्धाच्छुद्धकर्मसमन्वयात्।  
यदा धुनोत्यविद्यां तां तदा [^46]सानन्दमश्नुते ॥ 85 ॥
</details>


[^46]: सानन्त्य E. 
  
इति [^47]श्रीपाञ्चरात्रसारे लक्ष्मीतन्त्रे [^48]प्राकृतसृष्टिप्रकाशो नाम पञ्चमोऽध्यायः  

[^47]: श्रीपञ्चरात्र A.; श्रीपाञ्चरात्रे I. 
  

[^48]: A. omits the title; व्रह्नादिजगत्सृष्टिः E. G. I. 
  
********इति पञ्चमोऽध्यायः********