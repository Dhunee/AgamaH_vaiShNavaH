+++
title = "०५२"

+++

<details open><summary>विश्वास-प्रस्तुतिः</summary>

द्विपञ्चाशोऽध्यायः - 52  
श्रीः---  
अथ मन्त्रमयं मार्गं शृणु वत्स पुरंदर।  
प्रकाशानन्दरूपाहं पूर्णाहंता हरेरहम् ॥ 1 ॥
</details>

<details><summary>मूलम्</summary>

द्विपञ्चाशोऽध्यायः - 52  
श्रीः---  
अथ मन्त्रमयं मार्गं शृणु वत्स पुरंदर।  
प्रकाशानन्दरूपाहं पूर्णाहंता हरेरहम् ॥ 1 ॥
</details>

<details open><summary>विश्वास-प्रस्तुतिः</summary>

मन्त्रमातेति मां विद्धि प्राणाख्यां शुद्धचिन्मयीम्।  
उद्यन्ति मत्त एवैते यान्ति चास्तं मयि ध्रुवम् ॥ 2 ॥
</details>

<details><summary>मूलम्</summary>

मन्त्रमातेति मां विद्धि प्राणाख्यां शुद्धचिन्मयीम्।  
उद्यन्ति मत्त एवैते यान्ति चास्तं मयि ध्रुवम् ॥ 2 ॥
</details>

<details open><summary>विश्वास-प्रस्तुतिः</summary>

अहं च बलमेतेषां मद्रूपत्वं विदन्ति ते।  
एकधा च द्विधा चैव त्रिधा चैवाहमूर्जिता ॥ 3 ॥
</details>

<details><summary>मूलम्</summary>

अहं च बलमेतेषां मद्रूपत्वं विदन्ति ते।  
एकधा च द्विधा चैव त्रिधा चैवाहमूर्जिता ॥ 3 ॥
</details>

<details open><summary>विश्वास-प्रस्तुतिः</summary>

चतुर्धा पञ्चधा षोढा सप्तधा चाष्टधा तथा।  
तथा षोडशधा चैव पञ्चविंशतिधा तथा ॥ 4 ॥
</details>

<details><summary>मूलम्</summary>

चतुर्धा पञ्चधा षोढा सप्तधा चाष्टधा तथा।  
तथा षोडशधा चैव पञ्चविंशतिधा तथा ॥ 4 ॥
</details>

<details open><summary>विश्वास-प्रस्तुतिः</summary>

पञ्चाशद्धा पुनश्चैव पुनश्चाहं त्रिषष्टिधा।  
उदेमि बहुधा चैव चिन्तामणिरिवेश्वरी ॥ 5 ॥
</details>

<details><summary>मूलम्</summary>

पञ्चाशद्धा पुनश्चैव पुनश्चाहं त्रिषष्टिधा।  
उदेमि बहुधा चैव चिन्तामणिरिवेश्वरी ॥ 5 ॥
</details>

<details open><summary>विश्वास-प्रस्तुतिः</summary>

स्वराश्च व्यञ्जनाश्चैव स्वरव्यञ्जनसंहतिः।  
अक्षराणि पदान्येवं वाक्यप्रकरणैः सह ॥ 6 ॥
</details>

<details><summary>मूलम्</summary>

स्वराश्च व्यञ्जनाश्चैव स्वरव्यञ्जनसंहतिः।  
अक्षराणि पदान्येवं वाक्यप्रकरणैः सह ॥ 6 ॥
</details>

<details open><summary>विश्वास-प्रस्तुतिः</summary>

आह्निकाध्याययोश्चैव शास्त्रतन्त्रव्यवस्थितिः।  
आगमा बहुधा चैव बाह्याबाह्यव्यवस्थितिः ॥ 7 ॥
</details>

<details><summary>मूलम्</summary>

आह्निकाध्याययोश्चैव शास्त्रतन्त्रव्यवस्थितिः।  
आगमा बहुधा चैव बाह्याबाह्यव्यवस्थितिः ॥ 7 ॥
</details>

<details open><summary>विश्वास-प्रस्तुतिः</summary>

लौकिका वैदिकाश्चैवं भाषाश्च विविधास्तथा।  
मन्त्ररूपमिदं विद्धि सर्वं मद्रूपवेदिनाम् ॥ 8 ॥
</details>

<details><summary>मूलम्</summary>

लौकिका वैदिकाश्चैवं भाषाश्च विविधास्तथा।  
मन्त्ररूपमिदं विद्धि सर्वं मद्रूपवेदिनाम् ॥ 8 ॥
</details>

<details open><summary>विश्वास-प्रस्तुतिः</summary>

भावनातारतम्येन ग्राह्यग्राहकसंस्थितिः।  
आसत्तिविप्रकर्षौ च भावनातारतम्यतः ॥ 9 ॥
</details>

<details><summary>मूलम्</summary>

भावनातारतम्येन ग्राह्यग्राहकसंस्थितिः।  
आसत्तिविप्रकर्षौ च भावनातारतम्यतः ॥ 9 ॥
</details>

<details open><summary>विश्वास-प्रस्तुतिः</summary>

बीजं पिण्डं पदं संज्ञेत्येवं मन्त्राश्चतुर्विधाः।  
तेषां प्रधानतो विद्धि पञ्च रत्नानि वासव ॥ 10 ॥
</details>

<details><summary>मूलम्</summary>

बीजं पिण्डं पदं संज्ञेत्येवं मन्त्राश्चतुर्विधाः।  
तेषां प्रधानतो विद्धि पञ्च रत्नानि वासव ॥ 10 ॥
</details>

<details open><summary>विश्वास-प्रस्तुतिः</summary>

मत्सूक्ते तानि बीजानि दध्नि सर्पिरिवाहितम्।  
सूर्यसोमाग्निखण्डोत्थं नादवत् पाकशासन ॥ 11 ॥
</details>

<details><summary>मूलम्</summary>

मत्सूक्ते तानि बीजानि दध्नि सर्पिरिवाहितम्।  
सूर्यसोमाग्निखण्डोत्थं नादवत् पाकशासन ॥ 11 ॥
</details>

<details open><summary>विश्वास-प्रस्तुतिः</summary>

यदत्र सूर्यरूपं तज्जाग्रत्पदमुदाहृतम्।  
वह्निः स्वाप्नं सुषिप्तिश्च सोमो माया पराह्वया ॥ 12 ॥
</details>

<details><summary>मूलम्</summary>

यदत्र सूर्यरूपं तज्जाग्रत्पदमुदाहृतम्।  
वह्निः स्वाप्नं सुषिप्तिश्च सोमो माया पराह्वया ॥ 12 ॥
</details>

<details open><summary>विश्वास-प्रस्तुतिः</summary>

खण्डं यदिन्दुखण्डाख्यं तुर्यं नादस्ततः परम्।  
शक्तिः शान्तात्मिकावस्था नादस्यैव तु संस्थितिः ॥ 13 ॥
</details>

<details><summary>मूलम्</summary>

खण्डं यदिन्दुखण्डाख्यं तुर्यं नादस्ततः परम्।  
शक्तिः शान्तात्मिकावस्था नादस्यैव तु संस्थितिः ॥ 13 ॥
</details>

<details open><summary>विश्वास-प्रस्तुतिः</summary>

ततः परं तु यद्‌ ब्रह्म लक्ष्मीनारायणं तु तत्।  
स्वराणां षट्‌चतुःषट्‌कं सूर्याग्नीन्दुसमुद्गतम् ॥ 14 ॥
</details>

<details><summary>मूलम्</summary>

ततः परं तु यद्‌ ब्रह्म लक्ष्मीनारायणं तु तत्।  
स्वराणां षट्‌चतुःषट्‌कं सूर्याग्नीन्दुसमुद्गतम् ॥ 14 ॥
</details>

<details open><summary>विश्वास-प्रस्तुतिः</summary>

शेषा वर्णाः स्वरोत्पन्ना इतीयं वर्णसंस्थितिः।  
इतीदं परमं बीजं सर्वकामफलप्रदम् ॥ 15 ॥
</details>

<details><summary>मूलम्</summary>

शेषा वर्णाः स्वरोत्पन्ना इतीयं वर्णसंस्थितिः।  
इतीदं परमं बीजं सर्वकामफलप्रदम् ॥ 15 ॥
</details>

<details open><summary>विश्वास-प्रस्तुतिः</summary>

पुत्रदं पुत्रकामानां राज्यकामस्य राज्यदम्।  
भूतिदं भूतिकामानां मोक्षकामस्य मोक्षदम् ॥ 16 ॥
</details>

<details><summary>मूलम्</summary>

पुत्रदं पुत्रकामानां राज्यकामस्य राज्यदम्।  
भूतिदं भूतिकामानां मोक्षकामस्य मोक्षदम् ॥ 16 ॥
</details>

<details open><summary>विश्वास-प्रस्तुतिः</summary>

विध्वंसयति शत्रूंश्चाप्याकर्षयति वाञ्छितम्।  
चिन्तामणरिदं नाम नैव चिन्तामणिर्मणिः ॥ 17 ॥
</details>

<details><summary>मूलम्</summary>

विध्वंसयति शत्रूंश्चाप्याकर्षयति वाञ्छितम्।  
चिन्तामणरिदं नाम नैव चिन्तामणिर्मणिः ॥ 17 ॥
</details>

<details open><summary>विश्वास-प्रस्तुतिः</summary>

तस्यैव चानुगं बीजं शकाद्यं सर्वकामदम्।  
युग्मैर्मायाक्षरादेशैराद्यन्तस्वरषट्‌कयोः ॥ 18 ॥
</details>

<details><summary>मूलम्</summary>

तस्यैव चानुगं बीजं शकाद्यं सर्वकामदम्।  
युग्मैर्मायाक्षरादेशैराद्यन्तस्वरषट्‌कयोः ॥ 18 ॥
</details>

<details open><summary>विश्वास-प्रस्तुतिः</summary>

अङ्गक्लृप्तिरियं कार्या जातिमुद्रासमन्विता।  
शिष्टबीजचतुष्कस्याप्येवमेव व्यवस्थितिः ॥ 19 ॥
</details>

<details><summary>मूलम्</summary>

अङ्गक्लृप्तिरियं कार्या जातिमुद्रासमन्विता।  
शिष्टबीजचतुष्कस्याप्येवमेव व्यवस्थितिः ॥ 19 ॥
</details>

<details open><summary>विश्वास-प्रस्तुतिः</summary>

पूर्णाहंतासमावेशादादिबीजसमन्वयात्।  
नानाविधो मन्त्रगणो मदीयत्वं प्रपद्यते ॥ 20 ॥
</details>

<details><summary>मूलम्</summary>

पूर्णाहंतासमावेशादादिबीजसमन्वयात्।  
नानाविधो मन्त्रगणो मदीयत्वं प्रपद्यते ॥ 20 ॥
</details>

<details open><summary>विश्वास-प्रस्तुतिः</summary>

मन्त्राणां देवता या सा सा मच्छक्त्यधिनिष्ठिता।  
मद्भावभाविनी चैव तस्माद्ध्येयास्मि तत्र वै ॥ 21 ॥
</details>

<details><summary>मूलम्</summary>

मन्त्राणां देवता या सा सा मच्छक्त्यधिनिष्ठिता।  
मद्भावभाविनी चैव तस्माद्ध्येयास्मि तत्र वै ॥ 21 ॥
</details>

<details open><summary>विश्वास-प्रस्तुतिः</summary>

तां तां वै देवतां तत्र नारीरूपामनुस्मरेत्।  
तत्तद्वर्णायुधाकारभूषणादिसमन्विताः ॥ 22 ॥
</details>

<details><summary>मूलम्</summary>

तां तां वै देवतां तत्र नारीरूपामनुस्मरेत्।  
तत्तद्वर्णायुधाकारभूषणादिसमन्विताः ॥ 22 ॥
</details>

<details open><summary>विश्वास-प्रस्तुतिः</summary>

मदीयत्वं समासाद्य ताः शीघ्रफलदास्तथा।  
इति ते मन्त्रमार्गोऽयं लेशतः शक्र वर्णितः ॥ 23 ॥
</details>

<details><summary>मूलम्</summary>

मदीयत्वं समासाद्य ताः शीघ्रफलदास्तथा।  
इति ते मन्त्रमार्गोऽयं लेशतः शक्र वर्णितः ॥ 23 ॥
</details>
इति श्रीपाञ्चरात्रसारे लक्ष्मीतन्त्रोद्धारे तन्त्रार्थसंग्रहे द्विपञ्चाशोऽध्यायः  
********इति द्विपञ्चाशोऽध्यायः********