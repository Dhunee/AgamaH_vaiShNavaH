+++
title = "०१५"

+++

<details open><summary>विश्वास-प्रस्तुतिः</summary>

पञ्चदशोऽध्यायः - 15  
शक्रः---  
नमस्ते पद्मसंभूते नमः कमलमालिनि।  
नमः कमलवासिन्यै[^1] गोविन्दगृहमेधिनि ॥ 1 ॥
</details>

<details><summary>मूलम्</summary>

पञ्चदशोऽध्यायः - 15  
शक्रः---  
नमस्ते पद्मसंभूते नमः कमलमालिनि।  
नमः कमलवासिन्यै[^1] गोविन्दगृहमेधिनि ॥ 1 ॥
</details>


[^1]: मालिन्यै F. 
  

<details open><summary>विश्वास-प्रस्तुतिः</summary>

नमस्ते कंजकिञ्जल्ककल्पितालकविभ्रमे।  
सर्वज्ञे सर्वभूतानामन्तःस्थे सर्वसाक्षिणि ॥ 2 ॥
</details>

<details><summary>मूलम्</summary>

नमस्ते कंजकिञ्जल्ककल्पितालकविभ्रमे।  
सर्वज्ञे सर्वभूतानामन्तःस्थे सर्वसाक्षिणि ॥ 2 ॥
</details>


<details open><summary>विश्वास-प्रस्तुतिः</summary>

त्वद्वक्त्रकमलोद्भूतं सर्वं तदवधारितम्।  
तत्त्वत्सृष्टं त्वया त्रातं त्वय्येव लयमेष्यति ॥ 3 ॥
</details>

<details><summary>मूलम्</summary>

त्वद्वक्त्रकमलोद्भूतं सर्वं तदवधारितम्।  
तत्त्वत्सृष्टं त्वया त्रातं त्वय्येव लयमेष्यति ॥ 3 ॥
</details>


<details open><summary>विश्वास-प्रस्तुतिः</summary>

माता मानं मितिमेयं विधा एतास्त्वदात्मिकाः।  
त्वामेवाराध्य जीवास्ते तरन्ति भवसागरम् ॥ 4 ॥
</details>

<details><summary>मूलम्</summary>

माता मानं मितिमेयं विधा एतास्त्वदात्मिकाः।  
त्वामेवाराध्य जीवास्ते तरन्ति भवसागरम् ॥ 4 ॥
</details>


<details open><summary>विश्वास-प्रस्तुतिः</summary>

एवमादि मया देवि तत्त्वतस्त्ववधारितम्।  
कौतूहलमिदं मेऽद्य वर्तते पद्मसंभवे ॥ 5 ॥
</details>

<details><summary>मूलम्</summary>

एवमादि मया देवि तत्त्वतस्त्ववधारितम्।  
कौतूहलमिदं मेऽद्य वर्तते पद्मसंभवे ॥ 5 ॥
</details>


<details open><summary>विश्वास-प्रस्तुतिः</summary>

तोषणीयासि केन त्वमुपायेनाम्बुजासने।  
परमः पुरुषार्थो यस्त्वत्प्रीतिस्तस्य साधनम् ॥ 6 ॥
</details>

<details><summary>मूलम्</summary>

तोषणीयासि केन त्वमुपायेनाम्बुजासने।  
परमः पुरुषार्थो यस्त्वत्प्रीतिस्तस्य साधनम् ॥ 6 ॥
</details>

<details><summary>टिप्पनी 6</summary>

परमः पुरुषार्थो मोक्षः। तस्य त्वत्प्रीतिः साधनम्। यथा चाहुः--"श्रेयो न ह्यरविन्दलोचनमनःकान्ताप्रसादादृते संसृत्यक्षरवैष्णवाध्वसु नृणां संभाव्यते कर्हिचित्" इति।  
</details>


<details open><summary>विश्वास-प्रस्तुतिः</summary>

त्वत्प्रीतौ क उपायः स्यात्कीदृशः किंविधः स्मृतः[^2]।  
एतन्मे सकलं ब्रूहि नमस्ते पद्मसंभवे ॥ 7 ॥
</details>

<details><summary>मूलम्</summary>

त्वत्प्रीतौ क उपायः स्यात्कीदृशः किंविधः स्मृतः[^2]।  
एतन्मे सकलं ब्रूहि नमस्ते पद्मसंभवे ॥ 7 ॥
</details>


[^2]: तथा B. D. I. 
  

<details open><summary>विश्वास-प्रस्तुतिः</summary>

श्रीः---  
चातुरात्म्यं परं ब्रह्म [^3]सच्चिदानन्दलक्षणम्।  
सर्वं सर्वोत्तरं सर्वभूतान्तःस्थमनामयम् ॥ 8 ॥
</details>

<details><summary>मूलम्</summary>

श्रीः---  
चातुरात्म्यं परं ब्रह्म [^3]सच्चिदानन्दलक्षणम्।  
सर्वं सर्वोत्तरं सर्वभूतान्तःस्थमनामयम् ॥ 8 ॥
</details>

<details><summary>टिप्पनी 8</summary>

"सत्यं ज्ञानम्" इत्यादिश्रुतिप्रतिपाद्यं स्वरूपलक्षणमुच्यते---सदित्यादिना। सर्वोपादानत्वात् सर्वात्मत्वाच्च सर्वमित्युच्यते। तथापि स्वेतरसमस्तवस्तुविलक्षणत्वमाह--सर्वोत्तरमिति।  
</details>


[^3]: संविदा E. I. 
  

<details open><summary>विश्वास-प्रस्तुतिः</summary>

वासुदेवः परं ब्रह्म [^4]नारायणमयं महत्।  
तस्याहं परमा शक्तिरहंतानन्दचिन्मयी ॥ 9 ॥
</details>

<details><summary>मूलम्</summary>

वासुदेवः परं ब्रह्म [^4]नारायणमयं महत्।  
तस्याहं परमा शक्तिरहंतानन्दचिन्मयी ॥ 9 ॥
</details>

<details><summary>टिप्पनी 9</summary>

नारायणमयमिति मयट् स्वार्थे।  
</details>


[^4]: नराणामयनं E. I. 
  

<details open><summary>विश्वास-प्रस्तुतिः</summary>

भिन्नाऽभिन्ना च वर्तेऽहं ज्योत्स्नेव हिमदीधितेः।  
तावावां तत्त्वमेकं तु द्विधा भूतौ[^5] व्यवस्थितौ ॥ 10 ॥
</details>

<details><summary>मूलम्</summary>

भिन्नाऽभिन्ना च वर्तेऽहं ज्योत्स्नेव हिमदीधितेः।  
तावावां तत्त्वमेकं तु द्विधा भूतौ[^5] व्यवस्थितौ ॥ 10 ॥
</details>

<details><summary>टिप्पनी 10</summary>

प्रपञ्च इव ब्रह्मण एवावस्थाभेदः श्रीरिति केषांचिन्मतमनभिमत्याह---भिन्नेति।  
</details>


[^5]: भूत्वा G. 
  

<details open><summary>विश्वास-प्रस्तुतिः</summary>

ब्रह्म नारायणं मां [^6]यज्ज्ञानेनैवाप्रुयाद्यतिः।  
पन्था नान्योऽस्ति विज्ञानादयनाय विपश्चिताम् ॥ 11 ॥
</details>

<details><summary>मूलम्</summary>

ब्रह्म नारायणं मां [^6]यज्ज्ञानेनैवाप्रुयाद्यतिः।  
पन्था नान्योऽस्ति विज्ञानादयनाय विपश्चिताम् ॥ 11 ॥
</details>

<details><summary>टिप्पनी 11</summary>

यतिः नियतात्मवान्। नात्र चतुर्थाश्रमी विवक्षितः।  
</details>


[^6]: वा ज्ञानेन E. I. 
  

<details open><summary>विश्वास-प्रस्तुतिः</summary>

ज्ञानं तच्च विवेकोत्थं सर्वतः शुद्धमव्रणम्।  
वासुदेवैकविषयमपुनर्भवकारणम् ॥ 12 ॥
</details>

<details><summary>मूलम्</summary>

ज्ञानं तच्च विवेकोत्थं सर्वतः शुद्धमव्रणम्।  
वासुदेवैकविषयमपुनर्भवकारणम् ॥ 12 ॥
</details>

<details><summary>टिप्पनी 12</summary>

विवेकः ब्रह्मणः सर्वविलक्षणत्वज्ञानम्।  
</details>


<details open><summary>विश्वास-प्रस्तुतिः</summary>

ज्ञाने तस्मिन् समुत्पन्ने विशते मामनन्तरम्।  
तैस्तैरुपायैः प्रीताहं जीवानाममलात्मनाम् ॥ 13 ॥
</details>

<details><summary>मूलम्</summary>

ज्ञाने तस्मिन् समुत्पन्ने विशते मामनन्तरम्।  
तैस्तैरुपायैः प्रीताहं जीवानाममलात्मनाम् ॥ 13 ॥
</details>


<details open><summary>विश्वास-प्रस्तुतिः</summary>

उद्भावयामि तज्ज्ञानमात्मज्योतिः प्रदर्शकम्।  
उपायास्ते च चत्वारो मम प्रीतिविवर्धनाः ॥ 14 ॥
</details>

<details><summary>मूलम्</summary>

उद्भावयामि तज्ज्ञानमात्मज्योतिः प्रदर्शकम्।  
उपायास्ते च चत्वारो मम प्रीतिविवर्धनाः ॥ 14 ॥
</details>

<details><summary>टिप्पनी 14</summary>

कर्मज्ञानभक्तिन्यासाख्याः चत्वारो योगा अत्र विवक्षिताः।  
</details>

[^7]शक्रः---  
भगवत्यरविन्दस्थे पङ्कजेक्षणकामिनि।  
[^8]उपायाः के च चत्वारस्तान्मे दर्शय पङ्कजे ॥ 15 ॥  


[^7]: B. omits six lines from here. 
  

[^8]: के तेऽप्युपायाः E. I. 
  

<details open><summary>विश्वास-प्रस्तुतिः</summary>

श्रीः---  
उपायांश्चतुरः शक्र शृणु मत्प्रीतिवर्धनान्।  
यैरहं परमां प्रीतिं यास्याम्यनपगामिनीम् ॥ 16 ॥
</details>

<details><summary>मूलम्</summary>

श्रीः---  
उपायांश्चतुरः शक्र शृणु मत्प्रीतिवर्धनान्।  
यैरहं परमां प्रीतिं यास्याम्यनपगामिनीम् ॥ 16 ॥
</details>


<details open><summary>विश्वास-प्रस्तुतिः</summary>

स्वजातिविहितं कर्म सांख्यं योगस्तथैव च।  
सर्वत्यागश्च विद्वद्भिरुपायाः कथिता इमे ॥ 17 ॥
</details>

<details><summary>मूलम्</summary>

स्वजातिविहितं कर्म सांख्यं योगस्तथैव च।  
सर्वत्यागश्च विद्वद्भिरुपायाः कथिता इमे ॥ 17 ॥
</details>


<details open><summary>विश्वास-प्रस्तुतिः</summary>

चतुर्भिर्लक्षणैर्युक्तं त्रिविधं कर्म वैदिकम्।  
स्ववर्णाश्रमसंबन्धि नित्यनैमित्तिकात्मकम् ॥ 18 ॥
</details>

<details><summary>मूलम्</summary>

चतुर्भिर्लक्षणैर्युक्तं त्रिविधं कर्म वैदिकम्।  
स्ववर्णाश्रमसंबन्धि नित्यनैमित्तिकात्मकम् ॥ 18 ॥
</details>

<details><summary>टिप्पनी 18</summary>

लक्षणचतुष्कं विंशे श्लोके वक्ष्यते। नित्यनैमित्तिककाम्यभेदेन त्रैविध्यम्।  
</details>


<details open><summary>विश्वास-प्रस्तुतिः</summary>

अकामहतसंसिद्धं कर्म तत् पूर्वसाधनम्।  
चतुर्विधस्तु संन्यासस्तत्र कार्यो विपश्चिता ॥ 19 ॥
</details>

<details><summary>मूलम्</summary>

अकामहतसंसिद्धं कर्म तत् पूर्वसाधनम्।  
चतुर्विधस्तु संन्यासस्तत्र कार्यो विपश्चिता ॥ 19 ॥
</details>

<details><summary>टिप्पनी 19</summary>

काम्यकर्मसु विशेषमाह---अकामेति। फलविशेषकामनया कृतानि कर्माणि काम्यानि ज्योतिष्टोमादयः। तानि च कामहतानीत्युच्यन्ते। कामनां विना केवलं भगवत्प्रीत्यर्थं कृतानि तान्यकामहतानि। अनेन काम्यानामपि कर्मणां कामनां विनानुष्ठानमनुमन्यते। परं त्वेतदुपायान्तरनिष्ठविषयम्। न्यासयोगनिष्ठानां तु काम्यकर्मणां सर्वथा स्वरूपतोऽपि त्याग एव, न तु कामनां विनाप्यनुष्ठानमिति सिद्धान्तोऽवगन्तव्यः।  
</details>


<details open><summary>विश्वास-प्रस्तुतिः</summary>

मन्त्रोक्तदेवतायां वा प्रकृताविन्द्रियेषु वा।  
परस्मिन् देवदेवे वा वासुदेवे जनार्दने ॥ 20 ॥
</details>

<details><summary>मूलम्</summary>

मन्त्रोक्तदेवतायां वा प्रकृताविन्द्रियेषु वा।  
परस्मिन् देवदेवे वा वासुदेवे जनार्दने ॥ 20 ॥
</details>

<details><summary>टिप्पनी 20</summary>

भगवति वासुदेवे कर्मणां संन्यसनमेव मुमुक्षुभिः कर्तव्यम्। मन्त्रदेवतादौ विन्यसनं तु बुभुक्षुविषयमिति ध्येयम्।  
</details>

[^9]पूर्वं कर्तृत्वसंन्यासः फलसंन्यास एव च।  
कर्मणामपि संन्यासो देवदेवे जनार्दने ॥ 21 ॥  

<details><summary>टिप्पनी 21</summary>

`भगवानेव स्वशेषतैकरसेन मया स्वकीयैश्चोपकरणैः स्वाराधनैकप्रयोजनाय स्वशेषभूतमिदं कर्म स्वयमेव कारयति' इत्यनुसंधानप्रकारो विवक्षितः।  
</details>


[^9]: सर्व E. I. 
  

<details open><summary>विश्वास-प्रस्तुतिः</summary>

शास्त्रीयमाचरन्नेवं नित्यनैमित्तिकात्मकम्।  
मदाराधनकामः सञ्शश्वत् प्रीणाति मां नरः ॥ 22 ॥
</details>

<details><summary>मूलम्</summary>

शास्त्रीयमाचरन्नेवं नित्यनैमित्तिकात्मकम्।  
मदाराधनकामः सञ्शश्वत् प्रीणाति मां नरः ॥ 22 ॥
</details>


<details open><summary>विश्वास-प्रस्तुतिः</summary>

इति ते लेशतः प्रोक्तं श्रुतिस्मृतिनिदर्शितम्[^10]।  
द्वितीयं सांख्यविज्ञानमुपायं श्रृणु सांप्रतम् ॥ 23 ॥
</details>

<details><summary>मूलम्</summary>

इति ते लेशतः प्रोक्तं श्रुतिस्मृतिनिदर्शितम्[^10]।  
द्वितीयं सांख्यविज्ञानमुपायं श्रृणु सांप्रतम् ॥ 23 ॥
</details>

 
[^10]: निदर्शनम् A. B. C. 
  

<details open><summary>विश्वास-प्रस्तुतिः</summary>

संख्यास्तिस्रो हि मन्तव्याः सांख्यशास्रनिदर्शिताः।  
प्रथमा लौकिकी संख्या द्वितीया [^11]चर्चनात्मिका ॥ 24 ॥
</details>

<details><summary>मूलम्</summary>

संख्यास्तिस्रो हि मन्तव्याः सांख्यशास्रनिदर्शिताः।  
प्रथमा लौकिकी संख्या द्वितीया [^11]चर्चनात्मिका ॥ 24 ॥
</details>

<details><summary>टिप्पनी 24</summary>

त्रयाणामप्येषां ज्ञानानां विवरणमत्रैव करिष्यते।  
</details>


[^11]: चर्चिका E. I. 
  

<details open><summary>विश्वास-प्रस्तुतिः</summary>

समीचीना तु या धीः सा तृतीया परिपठ्यते।  
संख्यात्रयसमूहो यः सांख्यं तत्परिपठ्यते ॥ 25 ॥
</details>

<details><summary>मूलम्</summary>

समीचीना तु या धीः सा तृतीया परिपठ्यते।  
संख्यात्रयसमूहो यः सांख्यं तत्परिपठ्यते ॥ 25 ॥
</details>

<details><summary>टिप्पनी 25</summary>

संख्याः ज्ञानानि पूर्वोक्तानि। तेषां समूहः सांख्यमित्युच्यते। एतदेव ज्ञानयोग इत्युच्यते।  
</details>


<details open><summary>विश्वास-प्रस्तुतिः</summary>

पृथिव्यापस्तथा तेजो वायुराकाशमेव च।  
अहंकारो महांश्चैव प्रकृतिः परमा तथा ॥ 26 ॥
</details>

<details><summary>मूलम्</summary>

पृथिव्यापस्तथा तेजो वायुराकाशमेव च।  
अहंकारो महांश्चैव प्रकृतिः परमा तथा ॥ 26 ॥
</details>

<details><summary>टिप्पनी 26</summary>

लौकिकी लोकविषया संख्योच्यतेऽनेन श्लोकेन। उपरितनैः श्लोकैरस्या विवरणं क्रियते।  
</details>


<details open><summary>विश्वास-प्रस्तुतिः</summary>

एताः प्रकृतयस्त्त्वष्टौ तासां व्याख्यामिमां शृणु।  
प्रकृतिस्रिविधा प्रोक्ता माया सूतिर्गुणात्मिका ॥ 27 ॥
</details>

<details><summary>मूलम्</summary>

एताः प्रकृतयस्त्त्वष्टौ तासां व्याख्यामिमां शृणु।  
प्रकृतिस्रिविधा प्रोक्ता माया सूतिर्गुणात्मिका ॥ 27 ॥
</details>

<details><summary>टिप्पनी 27</summary>

माया प्रसूतिः त्रैगुण्यमिति प्रकृतिभेदाः। यद्यपि प्रकृतिः सूक्ष्मैव; तथापि तत्रैव सूक्ष्मसूक्ष्मतरसूक्ष्मतमरूपेण त्रैविध्यादेवं व्यवहारः।  
</details>


<details open><summary>विश्वास-प्रस्तुतिः</summary>

निःसक्तासक्तमद्वैतमतरङ्गमनश्वरम्।  
अचेतनानां परमं सौक्ष्म्यं मायेति गीयते ॥ 28 ॥
</details>

<details><summary>मूलम्</summary>

निःसक्तासक्तमद्वैतमतरङ्गमनश्वरम्।  
अचेतनानां परमं सौक्ष्म्यं मायेति गीयते ॥ 28 ॥
</details>


<details open><summary>विश्वास-प्रस्तुतिः</summary>

ईषदुच्छूनता तस्याः प्रसूतिरिति गीयते।  
गुणत्रयसमुन्मेषः साम्येन प्रकृतिः परा ॥ 29 ॥
</details>

<details><summary>मूलम्</summary>

ईषदुच्छूनता तस्याः प्रसूतिरिति गीयते।  
गुणत्रयसमुन्मेषः साम्येन प्रकृतिः परा ॥ 29 ॥
</details>


<details open><summary>विश्वास-प्रस्तुतिः</summary>

अव्यक्तमक्षरं योनिरविद्या त्रिगुणा स्थितिः।  
माया स्वभाव इत्याद्याः शब्दाः पर्यायवाचकाः ॥ 30 ॥
</details>

<details><summary>मूलम्</summary>

अव्यक्तमक्षरं योनिरविद्या त्रिगुणा स्थितिः।  
माया स्वभाव इत्याद्याः शब्दाः पर्यायवाचकाः ॥ 30 ॥
</details>

<details><summary>टिप्पनी 30</summary>

अवान्तरभेदैः सह संकलय्य प्रकृतिपर्यायनामानि अव्यक्तादीनि। उपनिषदि "अव्यक्तमक्षरे लीयते। अक्षरं तमसि लीयते। तमः परमात्मन्येकीयभवति" इति त्रयाणामेषां व्यवहारः क्रियते।  
</details>


<details open><summary>विश्वास-प्रस्तुतिः</summary>

सत्त्वं रजस्तमश्चेति गुणा एते त्रयो मताः।  
तत्र सत्त्वं लघु ज्ञेयं सुखरूपमचञ्चलम् ॥ 31 ॥
</details>

<details><summary>मूलम्</summary>

सत्त्वं रजस्तमश्चेति गुणा एते त्रयो मताः।  
तत्र सत्त्वं लघु ज्ञेयं सुखरूपमचञ्चलम् ॥ 31 ॥
</details>


<details open><summary>विश्वास-प्रस्तुतिः</summary>

प्रकाशो नाम तद्वृत्तिश्चैतन्योद्ग्रहणात्मकः।  
रजोऽपि च लघु ज्ञेयं दुःखरूपं च चञ्चलम् ॥ 32 ॥
</details>

<details><summary>मूलम्</summary>

प्रकाशो नाम तद्वृत्तिश्चैतन्योद्ग्रहणात्मकः।  
रजोऽपि च लघु ज्ञेयं दुःखरूपं च चञ्चलम् ॥ 32 ॥
</details>

<details><summary>टिप्पनी 32</summary>

चैतन्यस्य ज्ञानस्य उद्‌ग्रहणम् उन्मेष इत्यर्थः; वस्तुयाथात्म्यग्रहणशीलतेति यावत्।  
</details>


<details open><summary>विश्वास-प्रस्तुतिः</summary>

प्रवृत्तिर्नाम तद्वृत्तिः स्पन्दहेतुरनश्वरः।  
तमो नाम गुरु ज्ञेयं मोहरूपमचञ्चलम् ॥ 33 ॥
</details>

<details><summary>मूलम्</summary>

प्रवृत्तिर्नाम तद्वृत्तिः स्पन्दहेतुरनश्वरः।  
तमो नाम गुरु ज्ञेयं मोहरूपमचञ्चलम् ॥ 33 ॥
</details>


<details open><summary>विश्वास-प्रस्तुतिः</summary>

नियमो नाम तद्वृतिः क्वचित् स्वापनलक्षणम्।  
न तदस्ति पृथिव्यां वा दिवि व्योम्नि च वासव ॥ 34 ॥
</details>

<details><summary>मूलम्</summary>

नियमो नाम तद्वृतिः क्वचित् स्वापनलक्षणम्।  
न तदस्ति पृथिव्यां वा दिवि व्योम्नि च वासव ॥ 34 ॥
</details>

<details><summary>टिप्पनी 34</summary>

नियमो बन्धः।  
</details>


<details open><summary>विश्वास-प्रस्तुतिः</summary>

भूतं प्रकृतिजैर्मुक्तं यदेभिः स्यात् त्रिभिर्गुणैः।  
एते चित्तमधिष्ठाय गुणा इन्द्रियगास्तथा ॥ 35 ॥
</details>

<details><summary>मूलम्</summary>

भूतं प्रकृतिजैर्मुक्तं यदेभिः स्यात् त्रिभिर्गुणैः।  
एते चित्तमधिष्ठाय गुणा इन्द्रियगास्तथा ॥ 35 ॥
</details>
सुखं दुःखं तथा मोहं विषयस्थाश्च कुर्वते।  
[^12]शरीरेन्द्रियतां याता[^13] गुणाः कर्माणि कुर्वते।  
इति यस्य मतिर्नित्या स गुणात्ययमश्नुते ॥ 36 ॥  

[^12]: F. omits this line. 
  

[^13]: इन्द्रियतायां च E. 
  
इति [^14]श्रीपाञ्चरात्रसारे लक्ष्मीतन्त्रे [^15]उपायप्रकारप्रकाशो नाम पञ्चदशोऽध्यायः  

[^14]: श्रीपञ्चरात्र A. 
  

[^15]: उपायप्रकाशो B. F. G. I. 
  
********इति पञ्चदशोऽध्यायः********