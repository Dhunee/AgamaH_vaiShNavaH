+++
title = "००१"

+++
श्रीः  
लक्ष्मीतन्त्रम्  
  

<details open><summary>विश्वास-प्रस्तुतिः</summary>

प्रथमोऽध्यायः - 1  
नमो नित्यानवद्याय जगतः सर्वहेतवे।  
ज्ञानाय निस्तरङ्गाय लक्ष्मीनारायणात्मने[^1] ॥ 1 ॥
</details>

<details><summary>मूलम्</summary>

प्रथमोऽध्यायः - 1  
नमो नित्यानवद्याय जगतः सर्वहेतवे।  
ज्ञानाय निस्तरङ्गाय लक्ष्मीनारायणात्मने[^1] ॥ 1 ॥
</details>

<details><summary>टिप्पनी 1</summary>

नम इति विशिष्टोपायस्य, लक्ष्मीनारायणात्मन इति विशिष्टोपेयस्य च निर्देशः। नित्यानवद्यायेति नारायणस्य जगदुपादानत्वशङ्कितसविकारत्वनिरासः बद्धमुक्तजीववैलक्षण्यं चोक्तम्। जगतः सर्वहेतवे इत्यौपनिषदमभिन्ननिमित्तोपादानत्वं नित्यजीववैलक्षण्यं चोक्तम्। ज्ञानायेति जगत्कारणत्वौपयिकगुणगणपूर्तिः स्वरूपनिरूपकधर्मश्चोक्तः। निस्तरङ्गायेति षडूर्मिराहित्यं सततपरिणाम्यचिद्वैलक्षण्यं चोक्तम्।  
</details>


[^1]: 

    B and C add the following verses in the beginning:  
    तुषाराद्रिसमच्छायं तुलसीदामभूषणम्।  
    तुरंगममुखं वन्दे तुङ्गसारस्वतप्रदम्॥  
    ज्ञानानन्दमयं देवं निर्मलस्फटिकाकृतिम्।  
    आधारं सर्वविद्यानां हयग्रीवमुपास्महे॥ 
  

<details open><summary>विश्वास-प्रस्तुतिः</summary>

खगासनं [^2]घृणाधारमीदृशं सोमभूषितम्।  
अकलङ्केन्दुसूर्याग्निं लक्ष्मीरूपमुपास्महे ॥ 2 ॥
</details>

<details><summary>मूलम्</summary>

खगासनं [^2]घृणाधारमीदृशं सोमभूषितम्।  
अकलङ्केन्दुसूर्याग्निं लक्ष्मीरूपमुपास्महे ॥ 2 ॥
</details>

<details><summary>टिप्पनी 2</summary>

ईदृशमित्यादि। ईकाररूपमित्यर्थः। अकलङ्केत्यादि। स्वरस्पर्शव्यापकाक्षररूपमिति देव्या वाक्स्वरूपत्वमुक्तं भवति। यथोक्तं प्रपञ्चसारे-- "स्वराख्याः षोडश प्रोक्ताः स्पर्शाख्याः पञ्चविंशतिः। व्यापकाश्च दशैते स्युः सोमेनाग्न्यात्मकाः क्रमात्॥" इति।  
</details>


[^2]: All Mss. read wrongly ऋणाधारं.
  

<details open><summary>विश्वास-प्रस्तुतिः</summary>

वेदवेदान्त[^3]तत्त्वज्ञं सर्वशास्रविशारदम्।  
सर्वसिद्धान्ततत्त्वज्ञं धर्माणामागतागमम् ॥ 3 ॥
</details>

<details><summary>मूलम्</summary>

वेदवेदान्त[^3]तत्त्वज्ञं सर्वशास्रविशारदम्।  
सर्वसिद्धान्ततत्त्वज्ञं धर्माणामागतागमम् ॥ 3 ॥
</details>


[^3]: वेदाङ्ग D. E. I. 
  

<details open><summary>विश्वास-प्रस्तुतिः</summary>

जितेन्द्रियं जिताधारं रागद्वेषावशीकृतम्।  
चतुर्दशाङ्गयोगस्थं प्रसंख्यानपरायणम् ॥ 4 ॥
</details>

<details><summary>मूलम्</summary>

जितेन्द्रियं जिताधारं रागद्वेषावशीकृतम्।  
चतुर्दशाङ्गयोगस्थं प्रसंख्यानपरायणम् ॥ 4 ॥
</details>

<details><summary>टिप्पनी 4</summary>

चतुर्दशेति। भक्तिन्यासयोगेत्यर्थः।  
</details>


<details open><summary>विश्वास-प्रस्तुतिः</summary>

टिप्पणी  
नमस्यामः श्रियं देवीं देवो दीव्यति यत्सखः।  
त्रैगुण्यफलके चित्रे क्षिप्तैर्ब्रह्मादिपाशकैः॥
</details>

<details><summary>मूलम्</summary>

टिप्पणी  
नमस्यामः श्रियं देवीं देवो दीव्यति यत्सखः।  
त्रैगुण्यफलके चित्रे क्षिप्तैर्ब्रह्मादिपाशकैः॥
</details>

<details open><summary>विश्वास-प्रस्तुतिः</summary>

लक्ष्मीतन्त्रमहाम्भोधौ तत्त्वरत्नानि चिन्वताम्।  
तत्त्वप्रकाशनी टीका साहाय्यं कर्तुमीहते॥
</details>

<details><summary>मूलम्</summary>

लक्ष्मीतन्त्रमहाम्भोधौ तत्त्वरत्नानि चिन्वताम्।  
तत्त्वप्रकाशनी टीका साहाय्यं कर्तुमीहते॥
</details>


<details open><summary>विश्वास-प्रस्तुतिः</summary>

विद्धे स्वर्भानुना भानौ पुरा तपनतां गतम्।  
निदानं तपसामाद्यं तेजोराशिमनामयम् ॥ 5 ॥
</details>

<details><summary>मूलम्</summary>

विद्धे स्वर्भानुना भानौ पुरा तपनतां गतम्।  
निदानं तपसामाद्यं तेजोराशिमनामयम् ॥ 5 ॥
</details>

<details><summary>टिप्पनी 5</summary>

विद्ध इति। अत्र महाभारतानुशासनिके 260 अध्यायोक्तमनुसंधेयम्।  
</details>


<details open><summary>विश्वास-प्रस्तुतिः</summary>

अत्रिमत्रिगुणोपेतमत्रिवर्गस्थमव्ययम्।  
प्रातः संध्यामुपासीनमृषिं हुतहुताशनम् ॥ 6 ॥
</details>

<details><summary>मूलम्</summary>

अत्रिमत्रिगुणोपेतमत्रिवर्गस्थमव्ययम्।  
प्रातः संध्यामुपासीनमृषिं हुतहुताशनम् ॥ 6 ॥
</details>

<details><summary>टिप्पनी 6</summary>

अत्रिगुणेत्यादिना महर्षेरत्रिनाम्नोऽन्वर्थत्वं व्यज्यते।  
</details>


<details open><summary>विश्वास-प्रस्तुतिः</summary>

पतिव्रतानां परमा धर्मपत्नी यशस्विनी।  
ब्रह्मविष्णुमहेशानां जननी कारणान्तरे ॥ 7 ॥
</details>

<details><summary>मूलम्</summary>

पतिव्रतानां परमा धर्मपत्नी यशस्विनी।  
ब्रह्मविष्णुमहेशानां जननी कारणान्तरे ॥ 7 ॥
</details>

<details><summary>टिप्पनी 7</summary>

ब्रह्मेत्यादि। पुरा त्रिमूर्तयोऽनसूयायाः पातिव्रत्यं परीक्षितुमयतन्त। तेन क्रुद्धया तया ते द्विहायनाः शिशवोऽक्रियन्त। ततस्तन्महिषीभिः प्रसादिता सा तान् यथापुरमकरोदिति पौराणिकी कथात्रानुसंधेया।  
</details>


<details open><summary>विश्वास-प्रस्तुतिः</summary>

देवैरभिष्टुता शश्वच्छान्तिनित्या तपस्विनी।  
विदुषी सर्वधर्मज्ञा नित्यं पतिमनुव्रता ॥ 8 ॥
</details>

<details><summary>मूलम्</summary>

देवैरभिष्टुता शश्वच्छान्तिनित्या तपस्विनी।  
विदुषी सर्वधर्मज्ञा नित्यं पतिमनुव्रता ॥ 8 ॥
</details>


<details open><summary>विश्वास-प्रस्तुतिः</summary>

पत्युः श्रुतवती तास्ता विविधा धर्मसंहिताः।  
प्रणिपातपुरस्कारमनसूया वचोऽब्रवीत् ॥ 9 ॥
</details>

<details><summary>मूलम्</summary>

पत्युः श्रुतवती तास्ता विविधा धर्मसंहिताः।  
प्रणिपातपुरस्कारमनसूया वचोऽब्रवीत् ॥ 9 ॥
</details>


<details open><summary>विश्वास-प्रस्तुतिः</summary>

अनसूया---  
भगवन् सर्वधर्मज्ञ मम नाथ जगत्पते।  
त्वत्त एव श्रुता धर्मास्ते ते बहुविधात्मकाः ॥ 10 ॥
</details>

<details><summary>मूलम्</summary>

अनसूया---  
भगवन् सर्वधर्मज्ञ मम नाथ जगत्पते।  
त्वत्त एव श्रुता धर्मास्ते ते बहुविधात्मकाः ॥ 10 ॥
</details>


<details open><summary>विश्वास-प्रस्तुतिः</summary>

ज्ञानानि च विचित्राणि फलरूपादिभेदतः।  
एतेभ्यो भगवद्धर्मो विशिष्टो विधृतो मया ॥ 11 ॥
</details>

<details><summary>मूलम्</summary>

ज्ञानानि च विचित्राणि फलरूपादिभेदतः।  
एतेभ्यो भगवद्धर्मो विशिष्टो विधृतो मया ॥ 11 ॥
</details>

<details><summary>टिप्पनी 11</summary>

भगवद्धर्मः। भगवत्प्राप्तिफलो निवृत्तिधर्मः।  
</details>


<details open><summary>विश्वास-प्रस्तुतिः</summary>

त्वया कथयता तास्ता [^4]भगवद्धर्मसंहिताः।  
सूचितं तत्र तत्रैव लक्ष्मीमाहात्म्यमुत्तमम् ॥ 12 ॥
</details>

<details><summary>मूलम्</summary>

त्वया कथयता तास्ता [^4]भगवद्धर्मसंहिताः।  
सूचितं तत्र तत्रैव लक्ष्मीमाहात्म्यमुत्तमम् ॥ 12 ॥
</details>


[^4]: भगवन् B. C. 
  

<details open><summary>विश्वास-प्रस्तुतिः</summary>

रहस्यत्वादपृष्टत्वान्न त्वया प्रकटीकृतम्।  
तदहं श्रोतुमिच्छामि लक्ष्मीमाहात्म्यमुत्तमम् ॥ 13 ॥
</details>

<details><summary>मूलम्</summary>

रहस्यत्वादपृष्टत्वान्न त्वया प्रकटीकृतम्।  
तदहं श्रोतुमिच्छामि लक्ष्मीमाहात्म्यमुत्तमम् ॥ 13 ॥
</details>

<details><summary>टिप्पनी 13</summary>

अप्टष्टत्वादिति। "नाप्टष्टः कस्यचिद् ब्रूयात्" इति विधिरत्राभिप्रेतः।  
</details>


<details open><summary>विश्वास-प्रस्तुतिः</summary>

यत्स्वभावा हि सा देवी यत्स्वरूपा यदुद्भवा।  
यत्प्रमाणा यदाधारा यदुपायाथ[^5] यत्फला ॥ 14 ॥
</details>

<details><summary>मूलम्</summary>

यत्स्वभावा हि सा देवी यत्स्वरूपा यदुद्भवा।  
यत्प्रमाणा यदाधारा यदुपायाथ[^5] यत्फला ॥ 14 ॥
</details>


[^5]: च C. E. 
  

<details open><summary>विश्वास-प्रस्तुतिः</summary>

तदहं श्रोतुमिच्छामि त्वत्तो ब्रह्मविदां वर।  
भवेयं कृतकृत्याहं यस्य विज्ञानयोगतः ॥ 15 ॥
</details>

<details><summary>मूलम्</summary>

तदहं श्रोतुमिच्छामि त्वत्तो ब्रह्मविदां वर।  
भवेयं कृतकृत्याहं यस्य विज्ञानयोगतः ॥ 15 ॥
</details>

[^6]तं मे दर्शय पन्थानमुपसन्नास्म्यधीहि[^7] भो।  
[^8]इति तस्या वचः श्रुत्वा भगवानत्रिरब्रवीत् ॥ 16 ॥  

<details><summary>टिप्पनी 16</summary>

उपसन्नेति। "तस्मै स विद्वानुपसन्नाय सम्यक् प्रोवाच तां तत्त्वतो ब्रह्मविद्याम्" इति श्रुत्यर्थोऽभिप्रेतः। पन्थानमिति। सदुपायमित्यर्थः। "महाजनो येन गतः स पन्थाः" इतिवत्।  
</details>


[^6]: तन्मे B. G. 
  

[^7]: स्म्यहं विभो C. E. 
  

[^8]: B. C. E. omit this line. 
  
अत्रिः---  
[^9]साधु संबोधितोऽस्म्यद्य धर्मज्ञे धर्मचारिणि।  
मया प्टष्टेन वक्तव्यमिति नोद्धाटितं पुरा ॥ 17 ॥  


[^9]: सम्यक् C. D. E. G. 
  

<details open><summary>विश्वास-प्रस्तुतिः</summary>

अर्हा त्वमसि कल्याणि लक्ष्मीमाहात्म्यमुत्तमम्।  
श्रोतुं श्रुतिशिरःश्रेणिहृदयस्थं सनातनम् ॥ 18 ॥
</details>

<details><summary>मूलम्</summary>

अर्हा त्वमसि कल्याणि लक्ष्मीमाहात्म्यमुत्तमम्।  
श्रोतुं श्रुतिशिरःश्रेणिहृदयस्थं सनातनम् ॥ 18 ॥
</details>


<details open><summary>विश्वास-प्रस्तुतिः</summary>

पुरा मलयशैलस्था मुनयो धर्मतत्पराः।  
श्रुतसात्त्वतविज्ञाना नारदाद्देवदर्शनात् ॥ 19 ॥
</details>

<details><summary>मूलम्</summary>

पुरा मलयशैलस्था मुनयो धर्मतत्पराः।  
श्रुतसात्त्वतविज्ञाना नारदाद्देवदर्शनात् ॥ 19 ॥
</details>


<details open><summary>विश्वास-प्रस्तुतिः</summary>

अप्टच्छन्नेतमेवार्थं भगवन्तं सनातनम्।  
नारदं ब्रह्मसंकाशं भगवद्धर्मवेदिनम् ॥ 20 ॥
</details>

<details><summary>मूलम्</summary>

अप्टच्छन्नेतमेवार्थं भगवन्तं सनातनम्।  
नारदं ब्रह्मसंकाशं भगवद्धर्मवेदिनम् ॥ 20 ॥
</details>

ऋषयः---  
[^10]भगवंस्त्वच्छ्रुतोऽस्माभिः सात्त्वतः सत्त्वसंश्रयः।  
शुद्धो [^11]भागवतो धर्मो मोक्षैकफललक्षणः ॥ 21 ॥  

<details><summary>टिप्पनी 21</summary>

सात्त्वतः सत्त्वसंश्रयः। सत्त्वगुणैकप्रधानो धर्म इत्यर्थः। अनेन सात्त्वतशब्दनिर्वचनमपि सूचितम्। यथा--सत्त्वं सत्त्वगुणः अस्यास्तीति सत्त्वतः। पर्वतादिवत् मत्वर्थे तप्‌प्रत्ययः। सत्त्वत एव सात्त्वत इति। तस्यैव विवरणं शुद्धो भागवतो धर्म इति।  
</details>


[^10]: भगवत्तः A. B. C. 
  

[^11]: भगवतो A. B. C. G. 
  

<details open><summary>विश्वास-प्रस्तुतिः</summary>

तत्र तत्त्वार्थकथने लक्ष्मीमाहात्म्यमुत्तमम्।  
सूचितं तत्र तत्रैव नाप्टष्टत्वात्प्रकाशितम् ॥ 22 ॥
</details>

<details><summary>मूलम्</summary>

तत्र तत्त्वार्थकथने लक्ष्मीमाहात्म्यमुत्तमम्।  
सूचितं तत्र तत्रैव नाप्टष्टत्वात्प्रकाशितम् ॥ 22 ॥
</details>


<details open><summary>विश्वास-प्रस्तुतिः</summary>

इच्छामस्तदिदं श्रोतुं भवसागरतारकम्।  
पद्मिनीवैभवं सर्वं प्रज्ञापयुत नो भवान् ॥ 23 ॥
</details>

<details><summary>मूलम्</summary>

इच्छामस्तदिदं श्रोतुं भवसागरतारकम्।  
पद्मिनीवैभवं सर्वं प्रज्ञापयुत नो भवान् ॥ 23 ॥
</details>


<details open><summary>विश्वास-प्रस्तुतिः</summary>

नताः स्म शिरसा पादौ तव संसारतारकौ।  
अधीहि भो मुने दिव्यं प्रपन्नास्त्वां चिरं वयम् ॥ 24 ॥
</details>

<details><summary>मूलम्</summary>

नताः स्म शिरसा पादौ तव संसारतारकौ।  
अधीहि भो मुने दिव्यं प्रपन्नास्त्वां चिरं वयम् ॥ 24 ॥
</details>

<details><summary>टिप्पनी 24</summary>

चिरमिति। "नासंवत्सरवासिने ब्रूयात्" इति विधिरभिप्रेतः।  
</details>


<details open><summary>विश्वास-प्रस्तुतिः</summary>

नारदः---  
साधु संबोधितोऽस्म्यद्य मुनयः संशितव्रताः।  
प्रसन्नः कथयाम्यद्य लक्ष्मीतन्त्रं सनातनम् ॥ 25 ॥
</details>

<details><summary>मूलम्</summary>

नारदः---  
साधु संबोधितोऽस्म्यद्य मुनयः संशितव्रताः।  
प्रसन्नः कथयाम्यद्य लक्ष्मीतन्त्रं सनातनम् ॥ 25 ॥
</details>

<details><summary>टिप्पनी 25</summary>

लक्ष्मीतन्त्रमिति ग्रन्थनाम। इदं च तन्त्रं शतकोटिग्रन्थपरिमितात् मूलभूतलक्ष्मीतन्त्रात् सारमुद्धृत्य कथितमिति वक्ष्यतेऽत्रैव (44-52)।  
</details>


<details open><summary>विश्वास-प्रस्तुतिः</summary>

यत्र सा दृश्यते देवी स्वरूपगुणवैभवैः।  
पद्मिनी पद्मनाभस्य महिषी पद्मसंभवा ॥ 26 ॥
</details>

<details><summary>मूलम्</summary>

यत्र सा दृश्यते देवी स्वरूपगुणवैभवैः।  
पद्मिनी पद्मनाभस्य महिषी पद्मसंभवा ॥ 26 ॥
</details>


<details open><summary>विश्वास-प्रस्तुतिः</summary>

पुरा दुर्वाससः शापादभिभूते पुरंदरे।  
निःस्वाध्यायवषट्‌कारे भ्रष्टश्रीके जगत्त्रये ॥ 27 ॥
</details>

<details><summary>मूलम्</summary>

पुरा दुर्वाससः शापादभिभूते पुरंदरे।  
निःस्वाध्यायवषट्‌कारे भ्रष्टश्रीके जगत्त्रये ॥ 27 ॥
</details>

<details><summary>टिप्पनी 27</summary>

पुरेत्यादि। इयमाख्यायिका विष्णुपुराणे प्रथमांशे द्रष्टव्या। निःस्वाध्यायवषट्‌कारत्व भ्रष्टश्रीकत्वे हेतुः।  
</details>


<details open><summary>विश्वास-प्रस्तुतिः</summary>

दरिद्रे देववर्गे च कृशे धर्मे निसंतते।  
पितामहे सुरैः सार्धं क्षीरोदार्णवमेयुषि[^12] ॥ 28 ॥
</details>

<details><summary>मूलम्</summary>

दरिद्रे देववर्गे च कृशे धर्मे निसंतते।  
पितामहे सुरैः सार्धं क्षीरोदार्णवमेयुषि[^12] ॥ 28 ॥
</details>

<details><summary>टिप्पनी 28</summary>

निसंतते। विच्छिन्न इत्यर्थः।  
</details>


[^12]: मीयुषि G; क्षीरार्णवमुपेयुषि I. 
  
[^13]बहून वर्षगणान् दिव्यांस्तप्त्वा तीव्रं महत्तपः।  
संबोधिते जगन्नाथे देवदेवे जनार्धने ॥ 29 ॥  


[^13]: बहुवर्ष E. I. 
  

<details open><summary>विश्वास-प्रस्तुतिः</summary>

पितामहेन देवाय कार्ये च विनिवेदिते।  
क्षीरोदे मथिते देवैस्तदादिष्टेन वर्त्मना ॥ 30 ॥
</details>

<details><summary>मूलम्</summary>

पितामहेन देवाय कार्ये च विनिवेदिते।  
क्षीरोदे मथिते देवैस्तदादिष्टेन वर्त्मना ॥ 30 ॥
</details>


<details open><summary>विश्वास-प्रस्तुतिः</summary>

पारिजाते हयश्रेष्ठे गजेन्द्रेऽप्सरसां गणे।  
कालकूटे समुद्‌भूते वारुण्याममृते तथा ॥ 31 ॥
</details>

<details><summary>मूलम्</summary>

पारिजाते हयश्रेष्ठे गजेन्द्रेऽप्सरसां गणे।  
कालकूटे समुद्‌भूते वारुण्याममृते तथा ॥ 31 ॥
</details>


<details open><summary>विश्वास-प्रस्तुतिः</summary>

सह चन्द्रमसा देव्यामुत्थितायां [^14]महार्णवात्।  
पद्मिन्यां पद्मनाभस्य वक्षःस्थायामनन्तरम् ॥ 32 ॥
</details>

<details><summary>मूलम्</summary>

सह चन्द्रमसा देव्यामुत्थितायां [^14]महार्णवात्।  
पद्मिन्यां पद्मनाभस्य वक्षःस्थायामनन्तरम् ॥ 32 ॥
</details>


[^14]: सुधा D. E. F. I. 
  

<details open><summary>विश्वास-प्रस्तुतिः</summary>

तयावलोकिते देववर्गे श्रियमुपेयुषि।  
तयानवेक्षिते दैत्यवर्गे चैव [^15]पराजिते ॥ 33 ॥
</details>

<details><summary>मूलम्</summary>

तयावलोकिते देववर्गे श्रियमुपेयुषि।  
तयानवेक्षिते दैत्यवर्गे चैव [^15]पराजिते ॥ 33 ॥
</details>

<details><summary>टिप्पनी 33</summary>

अनेनान्वयव्यतिरेकाभ्यां लक्ष्मीकटाक्षपातस्य सर्वसंपन्निदानत्वं निरूप्यते। यत्सत्त्वे यत्सत्त्वमित्यन्वये यथा देवेषु इति दृष्टान्तः। यदभावे यदभाव इति व्यतिरेके यथा दैत्येषु इति दृष्टान्तः। इममेव विषयमनन्तरमेव 35 तमश्लोके वक्ष्यति।  
</details>


[^15]: पुरा G. 
  

<details open><summary>विश्वास-प्रस्तुतिः</summary>

स्वाराज्यमखिलं प्राप्य मोदमाने पुरंदरे।  
बृहस्पतिरुपागम्य रहसीदं वचोऽब्रवीत् ॥ 34 ॥
</details>

<details><summary>मूलम्</summary>

स्वाराज्यमखिलं प्राप्य मोदमाने पुरंदरे।  
बृहस्पतिरुपागम्य रहसीदं वचोऽब्रवीत् ॥ 34 ॥
</details>


<details open><summary>विश्वास-प्रस्तुतिः</summary>

बृहस्पतिः---  
काले संबोधयाम्येतच्छृणु वाक्यं पुरंदर।  
अन्वयव्यतिरेकाभ्यां लक्ष्म्यास्ते [^16]कथिता पुरा ॥ 35 ॥
</details>

<details><summary>मूलम्</summary>

बृहस्पतिः---  
काले संबोधयाम्येतच्छृणु वाक्यं पुरंदर।  
अन्वयव्यतिरेकाभ्यां लक्ष्म्यास्ते [^16]कथिता पुरा ॥ 35 ॥
</details>

महत्ता महतां नाथ तस्यामायतते[^17] स्थितिः।  
[^18]न भ्रश्येत यथैवैषा तव राज्यस्थितेः परा ॥ 36 ॥  


[^17]: मायाति ते A. B. C. 
  

[^18]: A. B. C. G. omit this line. 
  
[^19]तथा यतस्व देवेश शरणं गच्छ पद्मिनीम्।  
एषा हि श्रेयसो मूलमेषा हि परमा गतिः ॥ 37 ॥  


[^19]: परां यजस्व A. B. C. G. 
  

<details open><summary>विश्वास-प्रस्तुतिः</summary>

श्रुतीनामभिसंधिश्च सैव देवी सनातनी।  
एषैव जगतां प्राणा एषैव जगतां क्रिया[^20] ॥ 38 ॥
</details>

<details><summary>मूलम्</summary>

श्रुतीनामभिसंधिश्च सैव देवी सनातनी।  
एषैव जगतां प्राणा एषैव जगतां क्रिया[^20] ॥ 38 ॥
</details>

<details><summary>टिप्पनी 38</summary>

श्रुतीनामिति। "वेदैश्च सर्वैरहमेव वेद्यः" इत्युक्तरीत्या सर्ववेदतात्पर्यपर्यवसानभूमिरित्यर्थः। उभयोरपृथग्भावान्न वचनविरोधः।  
</details>


[^20]: प्रिया C. 
  
[^21]एषैव जगतामिच्छा ज्ञानमेषा परावरा।  
एषैव सृजते काले सैषा पाति जगत्त्रयम् ॥ 39 ॥  

<details><summary>टिप्पनी 39</summary>

जगत्कारणत्वस्य ब्रह्मासाधारणत्वसिद्धान्तेऽपि तच्छक्तिरूपत्वेन तदपृथक्सिद्धत्वात् शक्तिकृतस्यापि शक्तिमत्कृतत्वव्यपदेशो युज्यत एव। वक्ष्यते चैतत् सुस्पष्टं देव्यैव (11-6, 7).  
</details>


[^21]: एषा हि A. B. C. G. 
  

<details open><summary>विश्वास-प्रस्तुतिः</summary>

जगत्संहरते चान्ते तत्तत्कारणसंस्थिता।  
मातरं जगतामेनामनाराध्य महत् कुतः ॥ 40 ॥
</details>

<details><summary>मूलम्</summary>

जगत्संहरते चान्ते तत्तत्कारणसंस्थिता।  
मातरं जगतामेनामनाराध्य महत् कुतः ॥ 40 ॥
</details>

[^22]एतत्तु वैष्णवं धाम यते नावर्तते यतिः[^23]।  
एषा सा परमा निष्ठा सांख्यानां विदितात्मनाम् ॥ 41 ॥  


[^22]: एतत्तद्वै E. I. 
  

[^23]: पुनः E. 
  

<details open><summary>विश्वास-प्रस्तुतिः</summary>

एषा सा योगिनां निष्ठा यत्र गत्वा न शोचति।  
एषा पाशुपती निष्ठा सैषा वेदविदां गतिः ॥ 42 ॥
</details>

<details><summary>मूलम्</summary>

एषा सा योगिनां निष्ठा यत्र गत्वा न शोचति।  
एषा पाशुपती निष्ठा सैषा वेदविदां गतिः ॥ 42 ॥
</details>

[^24]पञ्चरात्रस्य कृत्स्नस्य सैषा निष्ठा सनातनी।  
सैषा नारायणी देवी स्थिता नारायणात्मना ॥ 43 ॥  


[^24]: पाञ्च E. G. 
  

<details open><summary>विश्वास-प्रस्तुतिः</summary>

पृथग्भूतापृथग्भूता ज्योत्स्नेव हिमदीधितेः।  
तैस्तैर्ज्ञानैः पृथग्भूतैरागमैश्च पृथग्विधैः ॥ 44 ॥
</details>

<details><summary>मूलम्</summary>

पृथग्भूतापृथग्भूता ज्योत्स्नेव हिमदीधितेः।  
तैस्तैर्ज्ञानैः पृथग्भूतैरागमैश्च पृथग्विधैः ॥ 44 ॥
</details>

<details><summary>टिप्पनी 44</summary>

नारायण्या नारायणात्मनावस्थानं पूर्वश्लोकोक्तमेवोपपादयति---पृथग्भूतेति अपृथग्भूतेति च। धर्मधर्मिणोरपृथक्‌सिद्धयोः निष्कर्षविवक्षायां धर्मस्य पृथग्व्यपदेशः। अनिष्कर्षे तु धर्मितया। यथा `शुक्लं रूपम्, शुक्लः पटः' इति।  
</details>


<details open><summary>विश्वास-प्रस्तुतिः</summary>

एकैवैषा परा देवी बहुधा [^25]समुपास्यते।  
तामुपेहि महाभागां शरणं पद्मसंभवाम् ॥ 45 ॥
</details>

<details><summary>मूलम्</summary>

एकैवैषा परा देवी बहुधा [^25]समुपास्यते।  
तामुपेहि महाभागां शरणं पद्मसंभवाम् ॥ 45 ॥
</details>


[^25]: तदु D. F. 
  

<details open><summary>विश्वास-प्रस्तुतिः</summary>

तपोविशेषै[^26] र्विविधैस्तैस्तैश्च नियमैः शुभैः।  
आराध्य महिषीं विष्णोः स्थिरीकुरु निजश्रियम् ॥ 46 ॥
</details>

<details><summary>मूलम्</summary>

तपोविशेषै[^26] र्विविधैस्तैस्तैश्च नियमैः शुभैः।  
आराध्य महिषीं विष्णोः स्थिरीकुरु निजश्रियम् ॥ 46 ॥
</details>


[^26]: नियमैस्तैस्तैश्च विविधैः E. F. I. 
  

<details open><summary>विश्वास-प्रस्तुतिः</summary>

एषा प्रसादसुमुखी स्वं पदं प्रापयिष्यति।  
अभीप्सितार्थदा देवी कामिनामपि कामदा ॥ 47 ॥
</details>

<details><summary>मूलम्</summary>

एषा प्रसादसुमुखी स्वं पदं प्रापयिष्यति।  
अभीप्सितार्थदा देवी कामिनामपि कामदा ॥ 47 ॥
</details>

<details><summary>टिप्पनी 47</summary>

देवीप्रसादे परमपदरूपमोक्षप्राप्तिः, आनुषङ्गिकत्रिवर्गफलप्राप्तिश्चानेनोच्यते।  
</details>


<details open><summary>विश्वास-प्रस्तुतिः</summary>

नारदः---  
इति संबोधितः शक्रो गुरुणा गुरुणा स्वयम्।  
आराधयितुकामस्तां क्षीरोदस्योत्तरं ययौ ॥ 48 ॥
</details>

<details><summary>मूलम्</summary>

नारदः---  
इति संबोधितः शक्रो गुरुणा गुरुणा स्वयम्।  
आराधयितुकामस्तां क्षीरोदस्योत्तरं ययौ ॥ 48 ॥
</details>

तत्र दिव्यं तपस्तेपे बिल्वमूलनिकेतनः।  
[^27]एकपादस्थितो [^28]मौनी काष्ठभूतोऽनिलाशनः ॥ 49 ॥  


[^27]: E. omits 8 lines from here. 
  

[^28]: भूमौ F. 
  

<details open><summary>विश्वास-प्रस्तुतिः</summary>

ऊर्ध्वदृग्बाहुवक्त्रश्च नियतो नियतात्मवान्।  
दिव्यं वर्षसहस्रं वै तपस्तेपे सुदुश्चरम् ॥ 50 ॥
</details>

<details><summary>मूलम्</summary>

ऊर्ध्वदृग्बाहुवक्त्रश्च नियतो नियतात्मवान्।  
दिव्यं वर्षसहस्रं वै तपस्तेपे सुदुश्चरम् ॥ 50 ॥
</details>


<details open><summary>विश्वास-प्रस्तुतिः</summary>

तपसोऽवभृथे तस्य सा देवी पद्मसंभवा।  
प्रसन्नवदना विष्णोर्महिषी दर्शनं ययौ ॥ 51 ॥
</details>

<details><summary>मूलम्</summary>

तपसोऽवभृथे तस्य सा देवी पद्मसंभवा।  
प्रसन्नवदना विष्णोर्महिषी दर्शनं ययौ ॥ 51 ॥
</details>


<details open><summary>विश्वास-प्रस्तुतिः</summary>

अग्रतः संस्थितां देवीं जगतां मातरं पराम्।  
तां शक्रश्चक्षुषा वीक्ष्य विस्मयं परमं ययौ ॥ 52 ॥
</details>

<details><summary>मूलम्</summary>

अग्रतः संस्थितां देवीं जगतां मातरं पराम्।  
तां शक्रश्चक्षुषा वीक्ष्य विस्मयं परमं ययौ ॥ 52 ॥
</details>

विह्वलः प्रणिपत्याथ पाञ्जलिर्बलसूदनः।  
[^29]श्रियं सूक्तेन तुष्टाव पद्मिनीं पाकशासनः ॥ 53 ॥  


[^29]: श्रियः I. 
  

<details open><summary>विश्वास-प्रस्तुतिः</summary>

एकान्तभावमापन्नमव्याजां भक्तिमास्थितम्।  
तं वीक्ष्य जगतां माता वाक्यमेतदुवाच ह ॥ 54 ॥
</details>

<details><summary>मूलम्</summary>

एकान्तभावमापन्नमव्याजां भक्तिमास्थितम्।  
तं वीक्ष्य जगतां माता वाक्यमेतदुवाच ह ॥ 54 ॥
</details>


<details open><summary>विश्वास-प्रस्तुतिः</summary>

श्रीः---  
वत्स शक्र परसन्नास्मि तपसा तव सुव्रत।  
वरं वृणु महाभाग किमिष्टं करवाणिते ॥ 55 ॥
</details>

<details><summary>मूलम्</summary>

श्रीः---  
वत्स शक्र परसन्नास्मि तपसा तव सुव्रत।  
वरं वृणु महाभाग किमिष्टं करवाणिते ॥ 55 ॥
</details>


<details open><summary>विश्वास-प्रस्तुतिः</summary>

शक्रः---  
अद्य मे तपसो देवि यमस्य नियमस्य च।  
सद्यः फलमवाप्तं यद् दृष्टा भगवती मया ॥ 56 ॥
</details>

<details><summary>मूलम्</summary>

शक्रः---  
अद्य मे तपसो देवि यमस्य नियमस्य च।  
सद्यः फलमवाप्तं यद् दृष्टा भगवती मया ॥ 56 ॥
</details>


<details open><summary>विश्वास-प्रस्तुतिः</summary>

यदि वापि वरो देयस्त्वया मे परमेश्वरि।  
तत्त्वं कथय देवेशि[^30] यासि त्वं यत्प्रकारिका ॥ 57 ॥
</details>

<details><summary>मूलम्</summary>

यदि वापि वरो देयस्त्वया मे परमेश्वरि।  
तत्त्वं कथय देवेशि[^30] यासि त्वं यत्प्रकारिका ॥ 57 ॥
</details>


[^30]: मे देवि E. I. 
  

<details open><summary>विश्वास-प्रस्तुतिः</summary>

यत्प्रमाणा यदाधारा यदुपाया सनातनी।  
यस्य त्वं तेन[^31] वा देवि संबन्धस्तव यद्विधः ॥ 58 ॥
</details>

<details><summary>मूलम्</summary>

यत्प्रमाणा यदाधारा यदुपाया सनातनी।  
यस्य त्वं तेन[^31] वा देवि संबन्धस्तव यद्विधः ॥ 58 ॥
</details>


[^31]: केन E. I. 
  

<details open><summary>विश्वास-प्रस्तुतिः</summary>

यच्चान्यद्वेदितव्यं ते नानाशास्रोपबृंहितम्।  
कथयेश्वरि तत्सर्वमुपसन्नोऽस्म्यधीहि भो ॥ 59 ॥
</details>

<details><summary>मूलम्</summary>

यच्चान्यद्वेदितव्यं ते नानाशास्रोपबृंहितम्।  
कथयेश्वरि तत्सर्वमुपसन्नोऽस्म्यधीहि भो ॥ 59 ॥
</details>


<details open><summary>विश्वास-प्रस्तुतिः</summary>

इति [^32]प्रसादिता तेन वत्सेनेव पयस्विनी।  
स्निह्यता मनसा पद्मा पाकशासनमब्रवीत् ॥ 60 ॥
</details>

<details><summary>मूलम्</summary>

इति [^32]प्रसादिता तेन वत्सेनेव पयस्विनी।  
स्निह्यता मनसा पद्मा पाकशासनमब्रवीत् ॥ 60 ॥
</details>


[^32]: संबोधिता E. 
  

<details open><summary>विश्वास-प्रस्तुतिः</summary>

श्रीः---  
शृणु शक्र महाभाग या [^33]ह्यहं यत्प्रकारिका।  
यस्याहं तेन वा यादृक् संबन्धो मम वृत्रहन् ॥ 61 ॥
</details>

<details><summary>मूलम्</summary>

श्रीः---  
शृणु शक्र महाभाग या [^33]ह्यहं यत्प्रकारिका।  
यस्याहं तेन वा यादृक् संबन्धो मम वृत्रहन् ॥ 61 ॥
</details>


[^33]: स्म्यहं D. F. G. I. 
  
इति [^34]श्रीपाञ्चरात्रसारे लक्ष्मीतन्त्रे [^35]शास्रावतारो नाम प्रथमोऽध्यायः  

[^34]: श्रीपञ्चरात्रे तन्त्रे E. श्रीपञ्चरात्रसारे B. श्रीपाञ्चरात्रे F. 
  

[^35]: A. B. C. D. F. read सर्वाधिष्ठानप्रकाशो; A. I. omit the title. 
  
********इति प्रथमोऽध्यायः********