+++
title = "०५४"

+++

<details open><summary>विश्वास-प्रस्तुतिः</summary>

चतुष्पञ्चाशोऽध्यायः - 54  
श्रीः---  
चतुरश्रां समां पीतां वज्रचिह्नां वसुंधराम्।  
मन्त्रेणाकृष्य देहान्तः स्वस्थाने च लयं नयेत् ॥ 1 ॥
</details>

<details><summary>मूलम्</summary>

चतुष्पञ्चाशोऽध्यायः - 54  
श्रीः---  
चतुरश्रां समां पीतां वज्रचिह्नां वसुंधराम्।  
मन्त्रेणाकृष्य देहान्तः स्वस्थाने च लयं नयेत् ॥ 1 ॥
</details>

<details open><summary>विश्वास-प्रस्तुतिः</summary>

गन्धमात्रे ततस्तच्च स्वबीजेनास्तमानयेत्।  
स्वबीजेन निवृत्तौ तां स्वमन्त्रेणास्तमानयेत् ॥ 2 ॥
</details>

<details><summary>मूलम्</summary>

गन्धमात्रे ततस्तच्च स्वबीजेनास्तमानयेत्।  
स्वबीजेन निवृत्तौ तां स्वमन्त्रेणास्तमानयेत् ॥ 2 ॥
</details>

<details open><summary>विश्वास-प्रस्तुतिः</summary>

मय्यधिष्ठानभूतायां मां च बाह्येऽम्भसि क्षिपेत्।  
मन्त्रेणार्धेन्दुसंकाशं पद्माङ्कं तच्च देहतः ॥ 3 ॥
</details>

<details><summary>मूलम्</summary>

मय्यधिष्ठानभूतायां मां च बाह्येऽम्भसि क्षिपेत्।  
मन्त्रेणार्धेन्दुसंकाशं पद्माङ्कं तच्च देहतः ॥ 3 ॥
</details>

<details open><summary>विश्वास-प्रस्तुतिः</summary>

स्वस्थानस्थं लयं नीत्वा रसमात्रे स्वमन्त्रतः।  
मन्त्रेण तत्प्रतिष्ठायां तच्च मय्यानयेल्लयम् ॥ 4 ॥
</details>

<details><summary>मूलम्</summary>

स्वस्थानस्थं लयं नीत्वा रसमात्रे स्वमन्त्रतः।  
मन्त्रेण तत्प्रतिष्ठायां तच्च मय्यानयेल्लयम् ॥ 4 ॥
</details>

<details open><summary>विश्वास-प्रस्तुतिः</summary>

मां च वह्निमनावृत्त्या प्रकृत्या च ततः क्रमात्।  
सर्वत्र नैकं बुध्येत मच्छक्तेर्विलयं बुधः ॥ 5 ॥
</details>

<details><summary>मूलम्</summary>

मां च वह्निमनावृत्त्या प्रकृत्या च ततः क्रमात्।  
सर्वत्र नैकं बुध्येत मच्छक्तेर्विलयं बुधः ॥ 5 ॥
</details>

<details open><summary>विश्वास-प्रस्तुतिः</summary>

यथा हि सर्पिरासिञ्चेत् क्षीरे तन्मथनोद्भवम्।  
सर्पिरन्यत्र च क्षीरे तत्सर्पिरपि चान्यकम् ॥ 6 ॥
</details>

<details><summary>मूलम्</summary>

यथा हि सर्पिरासिञ्चेत् क्षीरे तन्मथनोद्भवम्।  
सर्पिरन्यत्र च क्षीरे तत्सर्पिरपि चान्यकम् ॥ 6 ॥
</details>

<details open><summary>विश्वास-प्रस्तुतिः</summary>

एवमा प्रकृतेः शक्तिमधिष्ठात्रीं स्मरेद् बुधः।  
एवं मां परमां शक्तिं शक्तिसप्तकसंयुताम् ॥ 7 ॥
</details>

<details><summary>मूलम्</summary>

एवमा प्रकृतेः शक्तिमधिष्ठात्रीं स्मरेद् बुधः।  
एवं मां परमां शक्तिं शक्तिसप्तकसंयुताम् ॥ 7 ॥
</details>

<details open><summary>विश्वास-प्रस्तुतिः</summary>

द्वादशान्तान्तमुन्नीय मन्त्रमय्यां मयि क्षिपेत्।  
अग्नीषोमार्ककोट्याभा सर्वतोऽक्षिशिरोमुखी ॥ 8 ॥
</details>

<details><summary>मूलम्</summary>

द्वादशान्तान्तमुन्नीय मन्त्रमय्यां मयि क्षिपेत्।  
अग्नीषोमार्ककोट्याभा सर्वतोऽक्षिशिरोमुखी ॥ 8 ॥
</details>

<details open><summary>विश्वास-प्रस्तुतिः</summary>

सर्वजीवोपकाराय सा मे मन्त्रमयी तनुः।  
शक्रः---  
कानि स्थानानि देहेऽस्मिन् यत्र कार्यो लयः क्रमात् ॥ 9 ॥
</details>

<details><summary>मूलम्</summary>

सर्वजीवोपकाराय सा मे मन्त्रमयी तनुः।  
शक्रः---  
कानि स्थानानि देहेऽस्मिन् यत्र कार्यो लयः क्रमात् ॥ 9 ॥
</details>

<details open><summary>विश्वास-प्रस्तुतिः</summary>

कीदृशानि च बिम्बानि भूरादीनां वदाम्बुजे।  
श्रीः---  
आ जानुतो भुवः स्थानमा कट्याः पयसः स्मृतम् ॥ 10 ॥
</details>

<details><summary>मूलम्</summary>

कीदृशानि च बिम्बानि भूरादीनां वदाम्बुजे।  
श्रीः---  
आ जानुतो भुवः स्थानमा कट्याः पयसः स्मृतम् ॥ 10 ॥
</details>

<details open><summary>विश्वास-प्रस्तुतिः</summary>

आ नाभेस्तेजसः स्थानं वायोः स्थानं तदा हृदः।  
आ कण्ठान्नभसः स्थानमा बिलाच्चाप्यहंकृतेः ॥ 11 ॥
</details>

<details><summary>मूलम्</summary>

आ नाभेस्तेजसः स्थानं वायोः स्थानं तदा हृदः।  
आ कण्ठान्नभसः स्थानमा बिलाच्चाप्यहंकृतेः ॥ 11 ॥
</details>

<details open><summary>विश्वास-प्रस्तुतिः</summary>

आ भ्रुवोर्महतः स्थानमाकाशे तु परं स्मृतम्।  
चतुरश्रं भवेद्बिम्बं वज्राङ्कं पार्थिवं महत् ॥ 12 ॥
</details>

<details><summary>मूलम्</summary>

आ भ्रुवोर्महतः स्थानमाकाशे तु परं स्मृतम्।  
चतुरश्रं भवेद्बिम्बं वज्राङ्कं पार्थिवं महत् ॥ 12 ॥
</details>

<details open><summary>विश्वास-प्रस्तुतिः</summary>

अर्धेन्दुसदृशं शुक्लं पद्माङ्कं पयसः स्मृतम्।  
त्रिकोणं स्वस्तिकाङ्कं च रक्तं तेजस उच्यते ॥ 13 ॥
</details>

<details><summary>मूलम्</summary>

अर्धेन्दुसदृशं शुक्लं पद्माङ्कं पयसः स्मृतम्।  
त्रिकोणं स्वस्तिकाङ्कं च रक्तं तेजस उच्यते ॥ 13 ॥
</details>

<details open><summary>विश्वास-प्रस्तुतिः</summary>

धूम्रं षड्‌बिन्दुसंयुक्तं वृत्तं वायव्यमुच्यते।  
अञ्चनाभं तथाकाशं बिम्बमात्रं स्मृतं पदम् ॥ 14 ॥
</details>

<details><summary>मूलम्</summary>

धूम्रं षड्‌बिन्दुसंयुक्तं वृत्तं वायव्यमुच्यते।  
अञ्चनाभं तथाकाशं बिम्बमात्रं स्मृतं पदम् ॥ 14 ॥
</details>

<details open><summary>विश्वास-प्रस्तुतिः</summary>

एवं तत्त्वोपसंहारे कृते हृत्कोटरोद्गतम्।  
ज्ञानरज्ज्ववलम्बं च सुषुम्नामध्यमार्गगम् ॥ 15 ॥
</details>

<details><summary>मूलम्</summary>

एवं तत्त्वोपसंहारे कृते हृत्कोटरोद्गतम्।  
ज्ञानरज्ज्ववलम्बं च सुषुम्नामध्यमार्गगम् ॥ 15 ॥
</details>

<details open><summary>विश्वास-प्रस्तुतिः</summary>

ऊर्ध्वमात्मन उन्नीय शक्तिसोपानपङ्‌क्तिभिः।  
द्वादशान्तं महापद्ममध्यस्थायां मयि क्षिपेत् ॥ 16 ॥
</details>

<details><summary>मूलम्</summary>

ऊर्ध्वमात्मन उन्नीय शक्तिसोपानपङ्‌क्तिभिः।  
द्वादशान्तं महापद्ममध्यस्थायां मयि क्षिपेत् ॥ 16 ॥
</details>

<details open><summary>विश्वास-प्रस्तुतिः</summary>

द्वादशान्तं महापद्मं सहस्रदलसंयुतम्।  
सूर्यकोटिसहस्राभमिन्दुकोट्ययुतप्रभम् ॥ 17 ॥
</details>

<details><summary>मूलम्</summary>

द्वादशान्तं महापद्मं सहस्रदलसंयुतम्।  
सूर्यकोटिसहस्राभमिन्दुकोट्ययुतप्रभम् ॥ 17 ॥
</details>

<details open><summary>विश्वास-प्रस्तुतिः</summary>

अग्नीषोमद्वयान्तःस्था महानन्दमयी तनुः।  
अनिर्देश्योपमा संविन्माया सा मामिका तनुः ॥ 18 ॥
</details>

<details><summary>मूलम्</summary>

अग्नीषोमद्वयान्तःस्था महानन्दमयी तनुः।  
अनिर्देश्योपमा संविन्माया सा मामिका तनुः ॥ 18 ॥
</details>

<details open><summary>विश्वास-प्रस्तुतिः</summary>

अंशतः प्रसरन्त्यस्या जीवानन्दा सरिद्वरा।  
स्वानन्दमेनमानीय महानन्दमयीं नयेत् ॥ 19 ॥
</details>

<details><summary>मूलम्</summary>

अंशतः प्रसरन्त्यस्या जीवानन्दा सरिद्वरा।  
स्वानन्दमेनमानीय महानन्दमयीं नयेत् ॥ 19 ॥
</details>

<details open><summary>विश्वास-प्रस्तुतिः</summary>

ततो लवणकूटाभं पिण्डमस्मन्मुखोद्गतैः।  
महाज्वालावलीजालैश्चिन्मयैः परितौ दहेत् ॥ 20 ॥
</details>

<details><summary>मूलम्</summary>

ततो लवणकूटाभं पिण्डमस्मन्मुखोद्गतैः।  
महाज्वालावलीजालैश्चिन्मयैः परितौ दहेत् ॥ 20 ॥
</details>

<details open><summary>विश्वास-प्रस्तुतिः</summary>

रक्ततामरसः षष्ठो बिन्दुमान् देहपावकः।  
सोममय्या ममास्योत्थैः पीयूषैः प्लावयेत्ततः ॥ 21 ॥
</details>

<details><summary>मूलम्</summary>

रक्ततामरसः षष्ठो बिन्दुमान् देहपावकः।  
सोममय्या ममास्योत्थैः पीयूषैः प्लावयेत्ततः ॥ 21 ॥
</details>

<details open><summary>विश्वास-प्रस्तुतिः</summary>

सिसृक्षाया ममोद्यन्त्या संवित्प्र णोपगूढया।  
प्रेरितास्ताः स्मरेच्छक्तीर्मन्त्रमय्यां तनौ स्थिताः ॥ 22 ॥
</details>

<details><summary>मूलम्</summary>

सिसृक्षाया ममोद्यन्त्या संवित्प्र णोपगूढया।  
प्रेरितास्ताः स्मरेच्छक्तीर्मन्त्रमय्यां तनौ स्थिताः ॥ 22 ॥
</details>

<details open><summary>विश्वास-प्रस्तुतिः</summary>

तत्सताभिः स्वशक्तीभिश्चोदनद्वारपूर्वकम्।  
प्रकृत्यादि विशेषान्तं निर्मितं संस्मरेत् क्रमात् ॥ 23 ॥
</details>

<details><summary>मूलम्</summary>

तत्सताभिः स्वशक्तीभिश्चोदनद्वारपूर्वकम्।  
प्रकृत्यादि विशेषान्तं निर्मितं संस्मरेत् क्रमात् ॥ 23 ॥
</details>

<details open><summary>विश्वास-प्रस्तुतिः</summary>

ततः पिण्डसमुत्पत्तिं कारणव्यञ्जनोज्ज्वलम्।  
एवं पिण्डं समुत्पाद्य शुद्धलक्ष्मीमयं महत् ॥ 24 ॥
</details>

<details><summary>मूलम्</summary>

ततः पिण्डसमुत्पत्तिं कारणव्यञ्जनोज्ज्वलम्।  
एवं पिण्डं समुत्पाद्य शुद्धलक्ष्मीमयं महत् ॥ 24 ॥
</details>

<details open><summary>विश्वास-प्रस्तुतिः</summary>

पूर्वोक्तगतिमार्गेण व्युत्क्रमेणानयेद्धृदि।  
महानन्दात् स्वमात्मानं संविदानन्दलक्षणम् ॥ 25 ॥
</details>

<details><summary>मूलम्</summary>

पूर्वोक्तगतिमार्गेण व्युत्क्रमेणानयेद्धृदि।  
महानन्दात् स्वमात्मानं संविदानन्दलक्षणम् ॥ 25 ॥
</details>

<details open><summary>विश्वास-प्रस्तुतिः</summary>

ततः करशरीरेषु मन्त्रन्यासं समाचरेत्।  
अङ्गुष्ठादिकनिष्ठान्तमङ्‌गुलीस्थेषु पर्वसु ॥ 26 ॥
</details>

<details><summary>मूलम्</summary>

ततः करशरीरेषु मन्त्रन्यासं समाचरेत्।  
अङ्गुष्ठादिकनिष्ठान्तमङ्‌गुलीस्थेषु पर्वसु ॥ 26 ॥
</details>

<details open><summary>विश्वास-प्रस्तुतिः</summary>

तलयोः पृष्ठयोश्चैव करयोरुभयोरपि।  
नाभितश्चाङ्‌घ्रिपर्यन्तं नाभेरा मूर्धतस्तथा ॥ 27 ॥
</details>

<details><summary>मूलम्</summary>

तलयोः पृष्ठयोश्चैव करयोरुभयोरपि।  
नाभितश्चाङ्‌घ्रिपर्यन्तं नाभेरा मूर्धतस्तथा ॥ 27 ॥
</details>

<details open><summary>विश्वास-प्रस्तुतिः</summary>

न्यस्य संधिषु मद्बीजं हृदाद्यङ्गानि च न्यसेत्।  
पुनर्हृदादिषट्‌केन नाभिपृष्टकरोरुषु ॥ 28 ॥
</details>

<details><summary>मूलम्</summary>

न्यस्य संधिषु मद्बीजं हृदाद्यङ्गानि च न्यसेत्।  
पुनर्हृदादिषट्‌केन नाभिपृष्टकरोरुषु ॥ 28 ॥
</details>

<details open><summary>विश्वास-प्रस्तुतिः</summary>

जङ्घापदोश्च ज्ञानादि षाड्‌गुण्यं विन्यसेद् बुधः।  
एवमुत्पादिते देहे शुद्धे लक्ष्मीमये शुभे।  
आधारषट्‌कविन्यासं ज्ञानदृष्ट्या समाचरेत् ॥ 29 ॥
</details>

<details><summary>मूलम्</summary>

जङ्घापदोश्च ज्ञानादि षाड्‌गुण्यं विन्यसेद् बुधः।  
एवमुत्पादिते देहे शुद्धे लक्ष्मीमये शुभे।  
आधारषट्‌कविन्यासं ज्ञानदृष्ट्या समाचरेत् ॥ 29 ॥
</details>
इति श्रीपाञ्चरात्रसारे लक्ष्मीतन्त्रोद्धारे तन्त्रार्थसंग्रहे चतुष्पञ्चाशोऽध्यायः  
********इति चतुष्पञ्चाशोऽध्यायः********