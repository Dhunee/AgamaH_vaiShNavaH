+++
title = "०३६"

+++

<details open><summary>विश्वास-प्रस्तुतिः</summary>

षट्‌त्रिंशोऽध्यायः - 36  
श्रीः---  
ब्रह्मानन्दमयी शक्र भोगैर्यत् पारमार्थिकैः।  
इज्येयं हृदयान्तःस्था सोऽन्तर्याग इति स्मृतः ॥ 1 ॥
</details>

<details><summary>मूलम्</summary>

षट्‌त्रिंशोऽध्यायः - 36  
श्रीः---  
ब्रह्मानन्दमयी शक्र भोगैर्यत् पारमार्थिकैः।  
इज्येयं हृदयान्तःस्था सोऽन्तर्याग इति स्मृतः ॥ 1 ॥
</details>


<details open><summary>विश्वास-प्रस्तुतिः</summary>

पद्मं वा स्वस्तिकं वापि बद्ध्वा योन्यासनं तु वा।  
नाभिमेढ्रान्तरे ध्यायेच्छक्तिमाधाररूपिणीम् ॥ 2 ॥
</details>

<details><summary>मूलम्</summary>

पद्मं वा स्वस्तिकं वापि बद्ध्वा योन्यासनं तु वा।  
नाभिमेढ्रान्तरे ध्यायेच्छक्तिमाधाररूपिणीम् ॥ 2 ॥
</details>

<details><summary>टिप्पनी 2</summary>

आधारशक्तिस्थानमुच्यते---नाभीत्यादिना।  
</details>


<details open><summary>विश्वास-प्रस्तुतिः</summary>

देवीं केनाप्यनादेयां नीरूपां ज्योतिरात्मिकाम्।  
तदूर्ध्वे कालकूर्मं तु विमलं दीप्तविग्रहम् ॥ 3 ॥
</details>

<details><summary>मूलम्</summary>

देवीं केनाप्यनादेयां नीरूपां ज्योतिरात्मिकाम्।  
तदूर्ध्वे कालकूर्मं तु विमलं दीप्तविग्रहम् ॥ 3 ॥
</details>

<details><summary>टिप्पनी 3</summary>

तदूर्ध्वे इति। आधारशक्तेरूर्ध्वभाग इत्यर्थः।  
</details>


<details open><summary>विश्वास-प्रस्तुतिः</summary>

कूर्माकारं परं देवं शङ्खचक्रगदाधरम्।  
तस्य चोपरि नागेन्द्रं पूर्णचन्द्रनिभाननम् ॥ 4 ॥
</details>

<details><summary>मूलम्</summary>

कूर्माकारं परं देवं शङ्खचक्रगदाधरम्।  
तस्य चोपरि नागेन्द्रं पूर्णचन्द्रनिभाननम् ॥ 4 ॥
</details>

<details><summary>टिप्पनी 4</summary>

तस्येति। कूर्मस्योपरीत्यर्थः।  
</details>


<details open><summary>विश्वास-प्रस्तुतिः</summary>

फणासहस्रसंपूर्णं मदाघूर्णितलोचनम्।  
चक्रलाङ्गलहस्तं च प्रणमेत्तं परात् परम् ॥ 5 ॥
</details>

<details><summary>मूलम्</summary>

फणासहस्रसंपूर्णं मदाघूर्णितलोचनम्।  
चक्रलाङ्गलहस्तं च प्रणमेत्तं परात् परम् ॥ 5 ॥
</details>


<details open><summary>विश्वास-प्रस्तुतिः</summary>

तदूर्ध्वं [^1]वसुधां देवीं कुङ्कुमक्षोदसंनिभाम्।  
हेमरत्नविचित्राङ्गीं प्रसन्नवदनेक्षणाम् ॥ 6 ॥
</details>

<details><summary>मूलम्</summary>

तदूर्ध्वं [^1]वसुधां देवीं कुङ्कुमक्षोदसंनिभाम्।  
हेमरत्नविचित्राङ्गीं प्रसन्नवदनेक्षणाम् ॥ 6 ॥
</details>

<details><summary>टिप्पनी 6</summary>

तदूर्ध्वमिति। नागेन्द्रासनादूर्ध्वमित्यर्थः।  
</details>


[^1]: वसुधा C. 
  

<details open><summary>विश्वास-प्रस्तुतिः</summary>

बद्धाञ्जलिं शिरोदेशे संस्मरन्तीं विभुं स्मरेत्।  
चतुर्धा भाजिते क्षेत्रे नाभिमेढ्रान्तरस्थिते ॥ 7 ॥
</details>

<details><summary>मूलम्</summary>

बद्धाञ्जलिं शिरोदेशे संस्मरन्तीं विभुं स्मरेत्।  
चतुर्धा भाजिते क्षेत्रे नाभिमेढ्रान्तरस्थिते ॥ 7 ॥
</details>

<details><summary>टिप्पनी 7</summary>

संस्मरन्तीमिति। ध्यायन्तीमित्यर्थः।  
</details>


<details open><summary>विश्वास-प्रस्तुतिः</summary>

एवमाधारशक्त्यादिदेवताः संस्मरेदिमाः[^2]।  
नाभौ क्षीरार्णवं ध्यायेत् कुन्देन्दुधवलाकृतिम् ॥ 8 ॥
</details>

<details><summary>मूलम्</summary>

एवमाधारशक्त्यादिदेवताः संस्मरेदिमाः[^2]।  
नाभौ क्षीरार्णवं ध्यायेत् कुन्देन्दुधवलाकृतिम् ॥ 8 ॥
</details>


[^2]: शक्त्यादीः संस्मरेद्देवता इमाः A. G. 
  

<details open><summary>विश्वास-प्रस्तुतिः</summary>

स्रोतोरश्मिभिराकीर्णं पूर्णचन्द्रनिभाननम्।  
गम्भीरविग्रहं ध्यायेद्रूपवन्तमरूपिणम् ॥ 9 ॥
</details>

<details><summary>मूलम्</summary>

स्रोतोरश्मिभिराकीर्णं पूर्णचन्द्रनिभाननम्।  
गम्भीरविग्रहं ध्यायेद्रूपवन्तमरूपिणम् ॥ 9 ॥
</details>


<details open><summary>विश्वास-प्रस्तुतिः</summary>

ततः समुत्थितं पद्मं ध्यायेत् क्षीरार्णवोदरात्।  
प्रशान्तपावकाकारमुदयादित्यवर्चसम् ॥ 10 ॥
</details>

<details><summary>मूलम्</summary>

ततः समुत्थितं पद्मं ध्यायेत् क्षीरार्णवोदरात्।  
प्रशान्तपावकाकारमुदयादित्यवर्चसम् ॥ 10 ॥
</details>


<details open><summary>विश्वास-प्रस्तुतिः</summary>

लम्बोदरं हसन्तं च सितदन्तं शुभाननम्।  
द्विभुजं वेष्टितं शश्वच्छुभैर्विविधषट्‌पदैः ॥ 11 ॥
</details>

<details><summary>मूलम्</summary>

लम्बोदरं हसन्तं च सितदन्तं शुभाननम्।  
द्विभुजं वेष्टितं शश्वच्छुभैर्विविधषट्‌पदैः ॥ 11 ॥
</details>


<details open><summary>विश्वास-प्रस्तुतिः</summary>

सहस्रदलसंपन्नं[^3] सहस्रकिरणावृतम्।  
सहस्ररश्मिसंकाशं तत्पृष्ठे चासनं न्यसेत् ॥ 12 ॥
</details>

<details><summary>मूलम्</summary>

सहस्रदलसंपन्नं[^3] सहस्रकिरणावृतम्।  
सहस्ररश्मिसंकाशं तत्पृष्ठे चासनं न्यसेत् ॥ 12 ॥
</details>

<details><summary>टिप्पनी 12</summary>

तत्पृष्ठ इति। पद्मपृष्ठ इत्यर्तः। न्यसेत्; न्यस्तं ध्यायेदित्यर्थः।  
</details>


[^3]: पर्यन्तं A. B. G. 
  

<details open><summary>विश्वास-प्रस्तुतिः</summary>

धर्मं ज्ञानं च वैराग्यमैश्वर्यं च क्रमादिमान्।  
आसनस्य स्मरेत् पादानाग्नेयादिविदिग्गतान्[^4] ॥ 13 ॥
</details>

<details><summary>मूलम्</summary>

धर्मं ज्ञानं च वैराग्यमैश्वर्यं च क्रमादिमान्।  
आसनस्य स्मरेत् पादानाग्नेयादिविदिग्गतान्[^4] ॥ 13 ॥
</details>

<details><summary>टिप्पनी 13</summary>

आसनस्य पादाः धर्मज्ञानादयः आग्नेयादिविदिक्षु ज्ञेयाः।  
</details>


[^4]: दिशः क्रमात् C. 
  
[^5]पुरुषाकृतयः सर्वे सिताः सिंहानना इमे।  
महोत्साहा महावीर्या मद्धारणकृतोद्यमाः ॥ 14 ॥  


[^5]: B. C. omit five lines from here. 
  

<details open><summary>विश्वास-प्रस्तुतिः</summary>

पूर्वादिदिग्गता ज्ञेया धर्मादीनां विपर्ययाः।  
अधर्मं च तथाज्ञानमवैराग्यमनैस्वरम् ॥ 15 ॥
</details>

<details><summary>मूलम्</summary>

पूर्वादिदिग्गता ज्ञेया धर्मादीनां विपर्ययाः।  
अधर्मं च तथाज्ञानमवैराग्यमनैस्वरम् ॥ 15 ॥
</details>

<details><summary>टिप्पनी 15</summary>

विपर्ययाः अधर्माज्ञानादयः प्रागादिदिक्षु।  
</details>


<details open><summary>विश्वास-प्रस्तुतिः</summary>

पुरुषाकृतयश्चेमे बन्धूककुसुमोपमाः।  
प्रागीशानदिशोर्मध्ये प्रागाग्नेयदिगन्तरे ॥ 16 ॥
</details>

<details><summary>मूलम्</summary>

पुरुषाकृतयश्चेमे बन्धूककुसुमोपमाः।  
प्रागीशानदिशोर्मध्ये प्रागाग्नेयदिगन्तरे ॥ 16 ॥
</details>

यातवीवारुणीमध्ये पाशिवायुदिगन्तरे।  
[^6]ऋग्वेदाद्यं चतुष्कं च पीतं हयनराकृति ॥ 17 ॥  

<details><summary>टिप्पनी 17</summary>

यातवी निर्ऋतिदिक्। पाशी वरुणः।  
</details>


[^6]: F. omits three lines from here. 
  

<details open><summary>विश्वास-प्रस्तुतिः</summary>

ईशानसोमदिङ्मध्ये वह्न्यन्तकदिगन्तरे।  
राक्षसान्तकदिङ्मध्ये वायुसोमदिगन्तरे ॥ 18 ॥
</details>

<details><summary>मूलम्</summary>

ईशानसोमदिङ्मध्ये वह्न्यन्तकदिगन्तरे।  
राक्षसान्तकदिङ्मध्ये वायुसोमदिगन्तरे ॥ 18 ॥
</details>


<details open><summary>विश्वास-प्रस्तुतिः</summary>

कृताद्यं युगबृन्दं तु कृष्णं वृषनराकृति।  
सर्वे चतुर्भुजा एते द्वाभ्यां पीठधृतस्तथा ॥ 19 ॥
</details>

<details><summary>मूलम्</summary>

कृताद्यं युगबृन्दं तु कृष्णं वृषनराकृति।  
सर्वे चतुर्भुजा एते द्वाभ्यां पीठधृतस्तथा ॥ 19 ॥
</details>


<details open><summary>विश्वास-प्रस्तुतिः</summary>

द्वाभ्यामञ्जलिबद्धाभ्यां प्रणमन्त्यासनस्थिताम्।  
तेषामुपरि संचिन्त्यं पीठं बुद्धिमयं परम् ॥ 20 ॥
</details>

<details><summary>मूलम्</summary>

द्वाभ्यामञ्जलिबद्धाभ्यां प्रणमन्त्यासनस्थिताम्।  
तेषामुपरि संचिन्त्यं पीठं बुद्धिमयं परम् ॥ 20 ॥
</details>

<details><summary>टिप्पनी 20</summary>

द्वाभ्यामिति। भुजाभ्यामिति शेषः। अञ्जलिबद्धाभ्यामिति। बद्धाञ्जलिभ्यामित्यर्थः।  
</details>


<details open><summary>विश्वास-प्रस्तुतिः</summary>

अव्यक्तमम्बुजं श्वेतं तदूर्ध्वेऽष्टदलं स्मरेत्।  
तदूर्ध्वे सूर्यबिम्बं तु [^7]सूर्यकोटिसमप्रभम् ॥ 21 ॥
</details>

<details><summary>मूलम्</summary>

अव्यक्तमम्बुजं श्वेतं तदूर्ध्वेऽष्टदलं स्मरेत्।  
तदूर्ध्वे सूर्यबिम्बं तु [^7]सूर्यकोटिसमप्रभम् ॥ 21 ॥
</details>


[^7]: सूर्यकोट्ययुत G. 
  

<details open><summary>विश्वास-प्रस्तुतिः</summary>

तदूर्ध्वे चन्द्रबिम्बं तु चन्द्रकोटिसमप्रभम्।  
तदूर्ध्वे वह्निबिम्बं तु वह्निकोट्ययुतप्रभम् ॥ 22 ॥
</details>

<details><summary>मूलम्</summary>

तदूर्ध्वे चन्द्रबिम्बं तु चन्द्रकोटिसमप्रभम्।  
तदूर्ध्वे वह्निबिम्बं तु वह्निकोट्ययुतप्रभम् ॥ 22 ॥
</details>


<details open><summary>विश्वास-प्रस्तुतिः</summary>

तमो रजश्च सत्त्वं च गुणानेतान् क्रमात् स्मरेत्।  
प्रणवस्य नतेश्चैव तत्तत्संज्ञास्तु मध्यगाः ॥ 23 ॥
</details>

<details><summary>मूलम्</summary>

तमो रजश्च सत्त्वं च गुणानेतान् क्रमात् स्मरेत्।  
प्रणवस्य नतेश्चैव तत्तत्संज्ञास्तु मध्यगाः ॥ 23 ॥
</details>

<details><summary>टिप्पनी 23</summary>

सूर्येन्दुवह्निबिम्बानि क्रमात् तमोरजःसत्त्वमयानि जानीयात्। ओं सूर्यबिम्बाय नमः इत्यादयो मन्त्राः।  
</details>


<details open><summary>विश्वास-प्रस्तुतिः</summary>

बुद्ध्यादिसत्त्वपर्यन्ततत्त्वमन्त्रगणाः स्मृताः।  
ततश्चिदासनं दद्यात् पराहंतास्वरूपकम् ॥ 24 ॥
</details>

<details><summary>मूलम्</summary>

बुद्ध्यादिसत्त्वपर्यन्ततत्त्वमन्त्रगणाः स्मृताः।  
ततश्चिदासनं दद्यात् पराहंतास्वरूपकम् ॥ 24 ॥
</details>


<details open><summary>विश्वास-प्रस्तुतिः</summary>

आ नाभेर्हृदयान्तात्तु पञ्चधा भाजिते पदे।  
समुद्राद्यासनान्तं तु चतुर्भिः [^8]कल्पयेत् पदैः ॥ 25 ॥
</details>

<details><summary>मूलम्</summary>

आ नाभेर्हृदयान्तात्तु पञ्चधा भाजिते पदे।  
समुद्राद्यासनान्तं तु चतुर्भिः [^8]कल्पयेत् पदैः ॥ 25 ॥
</details>

<details><summary>टिप्पनी 25</summary>

नाभिमारभ्य हृदयपर्यन्तं भागं पञ्चधा विभज्य तत्रादौ चतुर्षु भागेषु क्षीरार्णवाद्यासनान्तं भावयेत्।  
</details>


<details open><summary>विश्वास-प्रस्तुतिः</summary>

एकेन पञ्चमेनैव पद्माद्यासनकल्पनम्।  
भूतान्याधारशक्तौ तु कूर्मे तन्मात्रकं गणम् ॥ 26 ॥
</details>

<details><summary>मूलम्</summary>

एकेन पञ्चमेनैव पद्माद्यासनकल्पनम्।  
भूतान्याधारशक्तौ तु कूर्मे तन्मात्रकं गणम् ॥ 26 ॥
</details>

<details><summary>टिप्पनी 26</summary>

पञ्चमे तु भागे अव्यक्तपद्मं भावयेत्। उक्तेषु स्थानेषु पदार्थानामवस्थितिमाह---भूतानीति। स्थूलानि पञ्च भूतानीत्यर्थः।  
</details>


<details open><summary>विश्वास-प्रस्तुतिः</summary>

वागादिकं तथानन्ते भुवि श्रोत्रादिपञ्चकम्।  
मनः क्षीरार्णवे ध्यायेदहंकारं ततोऽम्बुजे ॥ 27 ॥
</details>

<details><summary>मूलम्</summary>

वागादिकं तथानन्ते भुवि श्रोत्रादिपञ्चकम्।  
मनः क्षीरार्णवे ध्यायेदहंकारं ततोऽम्बुजे ॥ 27 ॥
</details>


<details open><summary>विश्वास-प्रस्तुतिः</summary>

द्विरष्टकं च धर्माद्यमासनं चापि धीः स्मृता।  
अव्यक्तं च तदूर्ध्वस्थमवदातं सरोरुहम् ॥ 28 ॥
</details>

<details><summary>मूलम्</summary>

द्विरष्टकं च धर्माद्यमासनं चापि धीः स्मृता।  
अव्यक्तं च तदूर्ध्वस्थमवदातं सरोरुहम् ॥ 28 ॥
</details>

<details><summary>टिप्पनी 28</summary>

अवदातं सरोरुहम्; अव्यक्तपद्ममित्यर्थः।  
</details>


<details open><summary>विश्वास-प्रस्तुतिः</summary>

तमःप्रभृतयश्चोक्ता गुणा ह्यब्जत्रयात्मकाः।  
एके कालं वदन्त्येतद् भूतादित्रितयात्मकम् ॥ 29 ॥
</details>

<details><summary>मूलम्</summary>

तमःप्रभृतयश्चोक्ता गुणा ह्यब्जत्रयात्मकाः।  
एके कालं वदन्त्येतद् भूतादित्रितयात्मकम् ॥ 29 ॥
</details>

<details><summary>टिप्पनी 29</summary>

एतत्; अव्यक्तपद्ममित्यर्थः। पारमेश्वरे (5-14) कालचक्रमित्यस्य व्यवहारः।  
</details>


<details open><summary>विश्वास-प्रस्तुतिः</summary>

चिदासनमनन्ताख्यं[^9] पुमांसमपरे जगुः[^10]।  
एके चिदासनादूर्ध्वं गरुडं परिचक्षते ॥ 30 ॥
</details>

<details><summary>मूलम्</summary>

चिदासनमनन्ताख्यं[^9] पुमांसमपरे जगुः[^10]।  
एके चिदासनादूर्ध्वं गरुडं परिचक्षते ॥ 30 ॥
</details>


[^9]: अहंताख्यं A. F. 
  

[^10]: विदुः B. F. 
  

<details open><summary>विश्वास-प्रस्तुतिः</summary>

खर्वव्योमान्वितं पश्चात् [^11]खगानननमोयुतम्।  
मन्त्रमाहुः सुरेशान तन्मन्त्रं नवमं बुधाः ॥ 31 ॥
</details>

<details><summary>मूलम्</summary>

खर्वव्योमान्वितं पश्चात् [^11]खगानननमोयुतम्।  
मन्त्रमाहुः सुरेशान तन्मन्त्रं नवमं बुधाः ॥ 31 ॥
</details>

<details><summary>टिप्पनी 31</summary>

खं खगाननाय नमः।  
</details>


[^11]: खगासन A. 
  

<details open><summary>विश्वास-प्रस्तुतिः</summary>

इत्थं बहुविधैर्मन्त्रैरासने विहिते क्रमात्।  
विष्णुं विश्वात्मकं देवं नारायणमनामयम् ॥ 32 ॥
</details>

<details><summary>मूलम्</summary>

इत्थं बहुविधैर्मन्त्रैरासने विहिते क्रमात्।  
विष्णुं विश्वात्मकं देवं नारायणमनामयम् ॥ 32 ॥
</details>


<details open><summary>विश्वास-प्रस्तुतिः</summary>

भावयेत् परमात्मानं शङ्खचक्रगदाधरम्।  
चतुर्भुजं पीतवस्त्रं पुण्डरीकनिभेक्षणम् ॥ 33 ॥
</details>

<details><summary>मूलम्</summary>

भावयेत् परमात्मानं शङ्खचक्रगदाधरम्।  
चतुर्भुजं पीतवस्त्रं पुण्डरीकनिभेक्षणम् ॥ 33 ॥
</details>

<details><summary>टिप्पनी 33</summary>

"तस्य यथा कप्यासं पुण्डरीकमेवमक्षिणी" इति श्रुत्यर्थोपबृंणमत्र।  
</details>


<details open><summary>विश्वास-प्रस्तुतिः</summary>

उदितं संस्मरेद्देव स्वशक्तेः स्पन्दनात्मनः।  
सम्यग् ध्येयं यथैतत्ते तथा भूयो निबोध मे ॥ 34 ॥
</details>

<details><summary>मूलम्</summary>

उदितं संस्मरेद्देव स्वशक्तेः स्पन्दनात्मनः।  
सम्यग् ध्येयं यथैतत्ते तथा भूयो निबोध मे ॥ 34 ॥
</details>


<details open><summary>विश्वास-प्रस्तुतिः</summary>

सुसम्यङ् न्यस्तमन्त्राङ्गः[^12] सुसंक्लृप्तान्तरासनः।  
दर्शिताशेषमुद्रश्च संस्मरेन्मन्त्रवैभवम् ॥ 35 ॥
</details>

<details><summary>मूलम्</summary>

सुसम्यङ् न्यस्तमन्त्राङ्गः[^12] सुसंक्लृप्तान्तरासनः।  
दर्शिताशेषमुद्रश्च संस्मरेन्मन्त्रवैभवम् ॥ 35 ॥
</details>


[^12]: सर्वाङ्ग A. 
  

<details open><summary>विश्वास-प्रस्तुतिः</summary>

परं ब्रह्म परं धाम यत् पारे तमसः स्थितम्।  
शक्तिमच्छक्तिभावेन लक्ष्मीनारायणं महः ॥ 36 ॥
</details>

<details><summary>मूलम्</summary>

परं ब्रह्म परं धाम यत् पारे तमसः स्थितम्।  
शक्तिमच्छक्तिभावेन लक्ष्मीनारायणं महः ॥ 36 ॥
</details>

सर्वं सर्वातिगं सर्वसंस्थितं सर्वयन्तृ[^13] च।  
[^14]चिदानन्दघनं पूर्णषाड्‌गुण्यामृतविग्रहम् ॥ 37 ॥  

<details><summary>टिप्पनी 37</summary>

सर्वान्तरात्मत्वात् सर्वनियन्तृनत्वाच्च सर्वरूपिणमित्यर्थः।  
</details>


[^13]: धर्तृ F. 
  

[^14]: B. omits four lines from here. 
  

<details open><summary>विश्वास-प्रस्तुतिः</summary>

भावानां चिदचिद्रूपभावाभावादिभेदिनाम्।  
अन्तरात्मतया तत्तदहंकारपदास्पदम् ॥ 38 ॥
</details>

<details><summary>मूलम्</summary>

भावानां चिदचिद्रूपभावाभावादिभेदिनाम्।  
अन्तरात्मतया तत्तदहंकारपदास्पदम् ॥ 38 ॥
</details>

<details><summary>टिप्पनी 38</summary>

तदेवोच्यते---अन्तरात्मतयेत्यादिना।  
</details>


<details open><summary>विश्वास-प्रस्तुतिः</summary>

अचिन्त्याननुयोज्येन हेतुना येन केनचित्।  
शक्तिमच्छक्तिभावेन तद्‌ द्विधा व्यवतिष्ठते ॥ 39 ॥
</details>

<details><summary>मूलम्</summary>

अचिन्त्याननुयोज्येन हेतुना येन केनचित्।  
शक्तिमच्छक्तिभावेन तद्‌ द्विधा व्यवतिष्ठते ॥ 39 ॥
</details>


<details open><summary>विश्वास-प्रस्तुतिः</summary>

अहमित्येव यः प्रोक्तः पदप्रत्यययोर्द्वयोः।  
नारायणः स भविता तस्याहंता तु या परा ॥ 40 ॥
</details>

<details><summary>मूलम्</summary>

अहमित्येव यः प्रोक्तः पदप्रत्यययोर्द्वयोः।  
नारायणः स भविता तस्याहंता तु या परा ॥ 40 ॥
</details>


<details open><summary>विश्वास-प्रस्तुतिः</summary>

तद्धर्मधर्मिणी लक्ष्मीः शक्तिः सा भावरूपिणी।  
सर्वकार्यकरी सैव शक्तिर्वितनुते जगत् ॥ 41 ॥
</details>

<details><summary>मूलम्</summary>

तद्धर्मधर्मिणी लक्ष्मीः शक्तिः सा भावरूपिणी।  
सर्वकार्यकरी सैव शक्तिर्वितनुते जगत् ॥ 41 ॥
</details>


<details open><summary>विश्वास-प्रस्तुतिः</summary>

शक्तिमन्तमधिष्ठाय ज्योत्स्नेव हिमदीधितिम्।  
सा वितिस्तीर्षमाणा हि शब्दब्रह्मात्मना पुरा ॥ 42 ॥
</details>

<details><summary>मूलम्</summary>

शक्तिमन्तमधिष्ठाय ज्योत्स्नेव हिमदीधितिम्।  
सा वितिस्तीर्षमाणा हि शब्दब्रह्मात्मना पुरा ॥ 42 ॥
</details>

<details><summary>टिप्पनी 42</summary>

देव्या जगद्व्यापारकर्तृत्वं भगवन्तमाश्रित्यैव, न स्वातन्त्र्येणेत्यनेन जगज्जन्मादिकारणत्वस्य भगवदसाधारणलक्षणस्य नानुपपत्तिरित्युक्तं भवति। प्रयोजककर्ता सर्वेश्वरः, प्रयोज्यकर्त्री देवीत्युक्तं भवति। अनेनास्य पाञ्चरात्रसिद्धान्तस्य शाक्तमतप्रवेशशङ्काया नावकाशः।  
</details>


<details open><summary>विश्वास-प्रस्तुतिः</summary>

वितत्यात्मानमथ सा वितनोत्यर्थवर्त्मना।  
शब्दब्रह्ममयः पूर्वो यो नाम प्रथमोदयः ॥ 43 ॥
</details>

<details><summary>मूलम्</summary>

वितत्यात्मानमथ सा वितनोत्यर्थवर्त्मना।  
शब्दब्रह्ममयः पूर्वो यो नाम प्रथमोदयः ॥ 43 ॥
</details>


<details open><summary>विश्वास-प्रस्तुतिः</summary>

अकलङ्गः [^15]कलाद्वात्मा योगस्थैरनुभूयते।  
धारासंतानवर्णात्मा वर्णमार्गः स शब्द्यते ॥ 44 ॥
</details>

<details><summary>मूलम्</summary>

अकलङ्गः [^15]कलाद्वात्मा योगस्थैरनुभूयते।  
धारासंतानवर्णात्मा वर्णमार्गः स शब्द्यते ॥ 44 ॥
</details>

<details><summary>टिप्पनी 44</summary>

कलाध्वात्मा; ज्ञानशक्त्यादिगुणात्मा। धारासंतानेति वर्णाध्वनिर्देशः।  
</details>


[^15]: कलङ्कात्मा A.; कलात्मासौ B. 
  

<details open><summary>विश्वास-प्रस्तुतिः</summary>

कलाध्वानमधिष्ठाय स पुनर्मन्त्रवर्त्मना।  
उदेति सकलं शक्तिचक्रमादाय वैष्णवम् ॥ 45 ॥
</details>

<details><summary>मूलम्</summary>

कलाध्वानमधिष्ठाय स पुनर्मन्त्रवर्त्मना।  
उदेति सकलं शक्तिचक्रमादाय वैष्णवम् ॥ 45 ॥
</details>

<details><summary>टिप्पनी 45</summary>

शक्तिचक्रं लक्ष्म्यादिकम्।  
</details>


<details open><summary>विश्वास-प्रस्तुतिः</summary>

परात्मना परं ज्योतिर्मयमानन्दलक्षणम्।  
त्रिविघेनैव रूपेण यथा ते वर्णितं पुरा ॥ 46 ॥
</details>

<details><summary>मूलम्</summary>

परात्मना परं ज्योतिर्मयमानन्दलक्षणम्।  
त्रिविघेनैव रूपेण यथा ते वर्णितं पुरा ॥ 46 ॥
</details>


<details open><summary>विश्वास-प्रस्तुतिः</summary>

रूपं परं तदेवाथ वर्तते सूक्ष्मवर्त्मना।  
मन्त्रप्रसररूपेण तच्च ते दर्शयिष्यते ॥ 47 ॥
</details>

<details><summary>मूलम्</summary>

रूपं परं तदेवाथ वर्तते सूक्ष्मवर्त्मना।  
मन्त्रप्रसररूपेण तच्च ते दर्शयिष्यते ॥ 47 ॥
</details>


<details open><summary>विश्वास-प्रस्तुतिः</summary>

सूक्ष्मं तत् त्रिविधं भूयो वर्तते स्थूलवर्त्मना।  
स्थूला चादितनुर्येयमङ्गोपाङ्गविभेदिनी ॥ 48 ॥
</details>

<details><summary>मूलम्</summary>

सूक्ष्मं तत् त्रिविधं भूयो वर्तते स्थूलवर्त्मना।  
स्थूला चादितनुर्येयमङ्गोपाङ्गविभेदिनी ॥ 48 ॥
</details>


<details open><summary>विश्वास-प्रस्तुतिः</summary>

लक्ष्मीनारायणस्यैषा मूर्तिः षाड्‌गुण्यबृंहिता।  
चेतनाचेतनं विश्वमनुसंधेयमत्र तु ॥ 49 ॥
</details>

<details><summary>मूलम्</summary>

लक्ष्मीनारायणस्यैषा मूर्तिः षाड्‌गुण्यबृंहिता।  
चेतनाचेतनं विश्वमनुसंधेयमत्र तु ॥ 49 ॥
</details>

<details><summary>टिप्पनी 49</summary>

अत्र तु; मन्त्रात्मकस्थूलमूर्तावित्यर्थः।  
</details>

[^16]तत्तदैश्वर्यदत्वं तदधिष्ठातृत्वमेव च।  
मन्त्रस्य वैष्णवं रूपं तद्विज्ञेयं विपश्चिता ॥ 50 ॥  

<details><summary>टिप्पनी 50</summary>

मन्त्रमूर्तौ सर्वतत्त्वावस्थितिमाह---तत्तदित्यादिना।  
</details>


[^16]: तत्तदैश्वर्यदं तत्त्वम् F. 
  

<details open><summary>विश्वास-प्रस्तुतिः</summary>

तत्तत्कार्यकरी तस्या या शक्तिः साहमम्बुजा।  
मन्त्रस्य यद्धि चैतन्यं पुमांसं तं प्रचक्षते ॥ 51 ॥
</details>

<details><summary>मूलम्</summary>

तत्तत्कार्यकरी तस्या या शक्तिः साहमम्बुजा।  
मन्त्रस्य यद्धि चैतन्यं पुमांसं तं प्रचक्षते ॥ 51 ॥
</details>

फलप्रसवसामर्थ्यं प्राकृतं रूपमुच्यते।  
[^17]यद् दृढव्यवसायित्वं [^18]महतो यो गुणस्तु सः ॥ 52 ॥  

<details><summary>टिप्पनी 52</summary>

महतः ; महत्तत्वस्य।  
</details>


[^17]: B. omits six lines from here. 
  

[^18]: मन्त्रतो A. C. G. 
  

<details open><summary>विश्वास-प्रस्तुतिः</summary>

मन्त्राणां यदहंयुत्वमहंकारगुणस्तु सः।  
मन्त्राणां मानसं रूपमैन्द्रियज्ञानहेतुता ॥ 53 ॥
</details>

<details><summary>मूलम्</summary>

मन्त्राणां यदहंयुत्वमहंकारगुणस्तु सः।  
मन्त्राणां मानसं रूपमैन्द्रियज्ञानहेतुता ॥ 53 ॥
</details>


<details open><summary>विश्वास-प्रस्तुतिः</summary>

यच्छब्दरूपता मन्त्रे सा ज्ञेया नभसि स्थिता।  
कम्पो मन्त्रसमावेशे वायव्यं रूपमुच्यते ॥ 54 ॥
</details>

<details><summary>मूलम्</summary>

यच्छब्दरूपता मन्त्रे सा ज्ञेया नभसि स्थिता।  
कम्पो मन्त्रसमावेशे वायव्यं रूपमुच्यते ॥ 54 ॥
</details>

[^19]प्रकाशकरता ध्याने मान्त्री या तैजसात्मिका।  
या तृप्तिर्मन्त्रसद्भावे[^20] परिज्ञेयाम्भसी तु सा ॥ 55 ॥  


[^19]: C. omits three lines from here. 
  

[^20]: तद्ध्याने F. 
  

<details open><summary>विश्वास-प्रस्तुतिः</summary>

यो हि मन्त्रस्थितो भावः स भौमो गुण उच्यते।  
इत्येवं सर्वगां व्याप्तिं मन्त्री मान्त्रीं सुसंस्मरेत् ॥ 56 ॥
</details>

<details><summary>मूलम्</summary>

यो हि मन्त्रस्थितो भावः स भौमो गुण उच्यते।  
इत्येवं सर्वगां व्याप्तिं मन्त्री मान्त्रीं सुसंस्मरेत् ॥ 56 ॥
</details>


<details open><summary>विश्वास-प्रस्तुतिः</summary>

अचिरान्मन्त्रसामर्थ्यात्तेन भावेन जायते।  
इत्थं संवित्तिसामर्थ्यात्तारिकाशक्तिमातताम् ॥ 57 ॥
</details>

<details><summary>मूलम्</summary>

अचिरान्मन्त्रसामर्थ्यात्तेन भावेन जायते।  
इत्थं संवित्तिसामर्थ्यात्तारिकाशक्तिमातताम् ॥ 57 ॥
</details>

<details><summary>टिप्पनी 57</summary>

तेन भावेनेति। तत्तद्धर्मेणेत्यर्थः।  
</details>


<details open><summary>विश्वास-प्रस्तुतिः</summary>

स्पन्दमानां पुरा पश्येद्व्योम्नि सौदामिनीमिव।  
हृदम्बुजगुहामध्ये पूर्वोक्ते चित्प्रभासने ॥ 58 ॥
</details>

<details><summary>मूलम्</summary>

स्पन्दमानां पुरा पश्येद्व्योम्नि सौदामिनीमिव।  
हृदम्बुजगुहामध्ये पूर्वोक्ते चित्प्रभासने ॥ 58 ॥
</details>

<details><summary>टिप्पनी 58</summary>

पूर्वोक्त इति। आधारशक्त्यादिनिरूपणावसरोक्त इत्यर्थः।  
</details>


<details open><summary>विश्वास-प्रस्तुतिः</summary>

स्फुरन्त्यां तारिकामूर्तौ शब्दब्रह्मणि संस्मरेत्।  
मिथुनं शाश्वतं दिव्यं [^21]यथावदवधारय ॥ 59 ॥
</details>

<details><summary>मूलम्</summary>

स्फुरन्त्यां तारिकामूर्तौ शब्दब्रह्मणि संस्मरेत्।  
मिथुनं शाश्वतं दिव्यं [^21]यथावदवधारय ॥ 59 ॥
</details>

<details><summary>टिप्पनी 59</summary>

अनेन तारिकायाः शब्दब्रह्मरूपत्वमुक्तं भवति।  
</details>


[^21]: यथा तत् A. B. G. 
  

<details open><summary>विश्वास-प्रस्तुतिः</summary>

सूर्यानलांशसंस्थानं नारायणमनामयम्।  
स्मरेच्चिदासनासीनं पुण्डरीकायतेक्षणम् ॥ 60 ॥
</details>

<details><summary>मूलम्</summary>

सूर्यानलांशसंस्थानं नारायणमनामयम्।  
स्मरेच्चिदासनासीनं पुण्डरीकायतेक्षणम् ॥ 60 ॥
</details>

<details><summary>टिप्पनी 60</summary>

नारायणाक्यपुरुषोत्तमस्य मानसीं पूजां वक्तुं तद्रूपमाह---सूर्येत्यादिना।  
</details>


<details open><summary>विश्वास-प्रस्तुतिः</summary>

पीताम्बरमुदाराङ्गं काञ्चीनू पुरशोभितम्।  
हारकुण्डलकेयूरकिरीटकटकोज्ज्वलम् ॥ 61 ॥
</details>

<details><summary>मूलम्</summary>

पीताम्बरमुदाराङ्गं काञ्चीनू पुरशोभितम्।  
हारकुण्डलकेयूरकिरीटकटकोज्ज्वलम् ॥ 61 ॥
</details>

[^22]युगानुसारिकान्तिं वा नीलाम्बरनिभं तु वा।  
शङ्खचक्रधरं देवं वरदाभयदायिनम् ॥ 62 ॥  


[^22]: युगानुसार A. G. 
  

<details open><summary>विश्वास-प्रस्तुतिः</summary>

प्रभयेव मणिं पूर्णं गाम्भीर्येणेव सागरम्।  
प्रभयेव विवस्वन्तं ज्योत्स्नयेव निशाकरम् ॥ 63 ॥
</details>

<details><summary>मूलम्</summary>

प्रभयेव मणिं पूर्णं गाम्भीर्येणेव सागरम्।  
प्रभयेव विवस्वन्तं ज्योत्स्नयेव निशाकरम् ॥ 63 ॥
</details>


<details open><summary>विश्वास-प्रस्तुतिः</summary>

पुरा ध्यात्वा हृषीकेशं प्रसन्नमुखपङ्कजम्।  
पुराष्टादशभिर्भोगैरर्चयेत् पुरुषोत्तमम् ॥ 64 ॥
</details>

<details><summary>मूलम्</summary>

पुरा ध्यात्वा हृषीकेशं प्रसन्नमुखपङ्कजम्।  
पुराष्टादशभिर्भोगैरर्चयेत् पुरुषोत्तमम् ॥ 64 ॥
</details>


<details open><summary>विश्वास-प्रस्तुतिः</summary>

सूक्तेन पौरुषेणाथ प्रणवेन च वासव।  
द्विष्ट्‌चतुस्रिकार्णऐस्च तथैव च जितंतया ॥ 65 ॥
</details>

<details><summary>मूलम्</summary>

सूक्तेन पौरुषेणाथ प्रणवेन च वासव।  
द्विष्ट्‌चतुस्रिकार्णऐस्च तथैव च जितंतया ॥ 65 ॥
</details>

<details><summary>टिप्पनी 65</summary>

द्विषडित्यादि। षडक्षराष्टाक्षरद्वादशाक्षरमन्त्रैरित्यर्थः। जितंतया; "जितं ते पुण्डरीकाक्ष" इत्यादिश्लोकरूपमन्त्रेणेत्यर्थः।  
</details>


<details open><summary>विश्वास-प्रस्तुतिः</summary>

अर्चयित्वाथ देवेशं लक्ष्मीं सर्वाङ्गगां स्मरेत्।  
लयात्मनार्चयित्वाथ लक्ष्मीमावाहयेत्ततः ॥ 66 ॥
</details>

<details><summary>मूलम्</summary>

अर्चयित्वाथ देवेशं लक्ष्मीं सर्वाङ्गगां स्मरेत्।  
लयात्मनार्चयित्वाथ लक्ष्मीमावाहयेत्ततः ॥ 66 ॥
</details>


<details open><summary>विश्वास-प्रस्तुतिः</summary>

वामोत्सङ्गे निषण्णां तामथ देवस्य शार्ङ्गिणः।  
अर्चयेद्विविधैर्भोगैर्यथावच्छास्त्रचोदितैः ॥ 67 ॥
</details>

<details><summary>मूलम्</summary>

वामोत्सङ्गे निषण्णां तामथ देवस्य शार्ङ्गिणः।  
अर्चयेद्विविधैर्भोगैर्यथावच्छास्त्रचोदितैः ॥ 67 ॥
</details>


<details open><summary>विश्वास-प्रस्तुतिः</summary>

शक्रः---  
देवप्रिये देवदेवि नमस्ते पङ्कजेक्षणे।  
विधिं पुरुषसूक्तस्य तारादीनां च मे वद ॥ 68 ॥
</details>

<details><summary>मूलम्</summary>

शक्रः---  
देवप्रिये देवदेवि नमस्ते पङ्कजेक्षणे।  
विधिं पुरुषसूक्तस्य तारादीनां च मे वद ॥ 68 ॥
</details>


<details open><summary>विश्वास-प्रस्तुतिः</summary>

श्रीः---  
एको नारायणो देवः श्रीमान् कमललोचनः।  
एकाहं परमा शक्तिः सर्वकार्यकरी हरेः ॥ 69 ॥
</details>

<details><summary>मूलम्</summary>

श्रीः---  
एको नारायणो देवः श्रीमान् कमललोचनः।  
एकाहं परमा शक्तिः सर्वकार्यकरी हरेः ॥ 69 ॥
</details>


<details open><summary>विश्वास-प्रस्तुतिः</summary>

तावावां परमे व्योम्नि क्षेमाय सकलात्मनाम्।  
आसीनौ सकलेशानौ सूरिभिः सेवितौ सदा ॥ 70 ॥
</details>

<details><summary>मूलम्</summary>

तावावां परमे व्योम्नि क्षेमाय सकलात्मनाम्।  
आसीनौ सकलेशानौ सूरिभिः सेवितौ सदा ॥ 70 ॥
</details>


<details open><summary>विश्वास-प्रस्तुतिः</summary>

तयोर्नौ हृदि संकल्पः कश्चिदाविर्बभूव ह।  
उत्तारणाय जीवानामुपायोऽन्विष्यतामिति ॥ 71 ॥
</details>

<details><summary>मूलम्</summary>

तयोर्नौ हृदि संकल्पः कश्चिदाविर्बभूव ह।  
उत्तारणाय जीवानामुपायोऽन्विष्यतामिति ॥ 71 ॥
</details>


<details open><summary>विश्वास-प्रस्तुतिः</summary>

आवाभ्यामुत्थितं[^23] तेजः शब्दब्रह्ममहोदधिः।  
मथ्यमानात्ततस्तस्मादभूत् सूक्तद्वयामृतम् ॥ 72 ॥
</details>

<details><summary>मूलम्</summary>

आवाभ्यामुत्थितं[^23] तेजः शब्दब्रह्ममहोदधिः।  
मथ्यमानात्ततस्तस्मादभूत् सूक्तद्वयामृतम् ॥ 72 ॥
</details>


[^23]: मथितं B. 
  

<details open><summary>विश्वास-प्रस्तुतिः</summary>

पुरुषस्य हरेः सूक्तं मम सुक्तं तथैव च।  
अन्योन्यशक्तिसंपृक्तमन्योन्यार्णपरिष्कृतम् ॥ 73 ॥
</details>

<details><summary>मूलम्</summary>

पुरुषस्य हरेः सूक्तं मम सुक्तं तथैव च।  
अन्योन्यशक्तिसंपृक्तमन्योन्यार्णपरिष्कृतम् ॥ 73 ॥
</details>

<details><summary>टिप्पनी 73</summary>

मम सूक्तमिति। श्रीसूक्तमित्यर्थः।  
</details>


<details open><summary>विश्वास-प्रस्तुतिः</summary>

नारायणार्षमव्यक्तं पौरुषं सूक्तमिष्यते।  
अन्यन्मदार्षकं सूक्तं श्रीसूक्तं यत् प्रचक्षते ॥ 74 ॥
</details>

<details><summary>मूलम्</summary>

नारायणार्षमव्यक्तं पौरुषं सूक्तमिष्यते।  
अन्यन्मदार्षकं सूक्तं श्रीसूक्तं यत् प्रचक्षते ॥ 74 ॥
</details>

<details><summary>टिप्पनी 74</summary>

नारायणः पुरुषसूक्तस्य ऋषिरित्यर्थः। मदार्षकमिति। श्रीरहमृषिरित्यर्थः।  
</details>


<details open><summary>विश्वास-प्रस्तुतिः</summary>

प्रणवाद्याः पुरा मन्त्राः पञ्च सम्यक् प्रदर्शिताः।  
इदानीं शृणु संक्षेपात्तेषामाराधनक्रमम् ॥ 75 ॥
</details>

<details><summary>मूलम्</summary>

प्रणवाद्याः पुरा मन्त्राः पञ्च सम्यक् प्रदर्शिताः।  
इदानीं शृणु संक्षेपात्तेषामाराधनक्रमम् ॥ 75 ॥
</details>

<details><summary>टिप्पनी 75</summary>

पञ्चेति। तारानुताराषडक्षराष्टाक्षरद्वादशाक्षरा इत्यर्थः।  
</details>


<details open><summary>विश्वास-प्रस्तुतिः</summary>

अष्टादश ऋचः प्रोक्ताः पौरुषे सूक्तसत्तमे।  
ताभिस्तु प्रणावाद्याभिर्भोगानष्टादशोत्तमान् ॥ 76 ॥
</details>

<details><summary>मूलम्</summary>

अष्टादश ऋचः प्रोक्ताः पौरुषे सूक्तसत्तमे।  
ताभिस्तु प्रणावाद्याभिर्भोगानष्टादशोत्तमान् ॥ 76 ॥
</details>


<details open><summary>विश्वास-प्रस्तुतिः</summary>

कुर्यादावाहनाद्यांश्च त एतेऽष्टादश स्मृताः।  
आवाहनासने सार्घ्यं पाद्यमाचमनं तथा ॥ 77 ॥
</details>

<details><summary>मूलम्</summary>

कुर्यादावाहनाद्यांश्च त एतेऽष्टादश स्मृताः।  
आवाहनासने सार्घ्यं पाद्यमाचमनं तथा ॥ 77 ॥
</details>


<details open><summary>विश्वास-प्रस्तुतिः</summary>

स्नानं च परिधानं च सोत्तरीयोपवीतकम्।  
गन्धः सुमनसो दीपो धूपश्च मधुपर्ककः ॥ 78 ॥
</details>

<details><summary>मूलम्</summary>

स्नानं च परिधानं च सोत्तरीयोपवीतकम्।  
गन्धः सुमनसो दीपो धूपश्च मधुपर्ककः ॥ 78 ॥
</details>


<details open><summary>विश्वास-प्रस्तुतिः</summary>

प्रापणं [^24]सेन्दु ताम्बूलं पादयोः कुसुमाञ्जलिः।  
आत्माराधनदानं च यथेष्टस्थानचिन्तनम् ॥ 79 ॥
</details>

<details><summary>मूलम्</summary>

प्रापणं [^24]सेन्दु ताम्बूलं पादयोः कुसुमाञ्जलिः।  
आत्माराधनदानं च यथेष्टस्थानचिन्तनम् ॥ 79 ॥
</details>

<details><summary>टिप्पनी 79</summary>

प्रापणम्; अन्नादिकं नैवेद्यम्। इन्दुः; घनसारः।  
</details>


[^24]: स्वादु F. 
  

<details open><summary>विश्वास-प्रस्तुतिः</summary>

सर्वलक्षणसंपन्ना सर्वाधारमयी परा।  
नित्या संपूर्णषाड्‌गुण्या या विष्णोर्मूर्तिरुज्ज्वला ॥ 80 ॥
</details>

<details><summary>मूलम्</summary>

सर्वलक्षणसंपन्ना सर्वाधारमयी परा।  
नित्या संपूर्णषाड्‌गुण्या या विष्णोर्मूर्तिरुज्ज्वला ॥ 80 ॥
</details>


<details open><summary>विश्वास-प्रस्तुतिः</summary>

सैवेयं कथ्यते मूर्तिर्मान्त्री मन्त्रैश्चिदात्मकैः।  
स्वीकारयति तां मन्त्री[^25] देवं यत् स्वेन तेजसा ॥ 81 ॥
</details>

<details><summary>मूलम्</summary>

सैवेयं कथ्यते मूर्तिर्मान्त्री मन्त्रैश्चिदात्मकैः।  
स्वीकारयति तां मन्त्री[^25] देवं यत् स्वेन तेजसा ॥ 81 ॥
</details>


[^25]: तन्मन्त्री B. F. 
  

<details open><summary>विश्वास-प्रस्तुतिः</summary>

तदावाहनमित्युक्तं मन्त्रविज्ञानपारगैः।  
स्वस्तिकृत्यै स्वभावेन चेतनाचेतनं हरिः ॥ 82 ॥
</details>

<details><summary>मूलम्</summary>

तदावाहनमित्युक्तं मन्त्रविज्ञानपारगैः।  
स्वस्तिकृत्यै स्वभावेन चेतनाचेतनं हरिः ॥ 82 ॥
</details>

<details><summary>टिप्पनी 82</summary>

आवाहयति स्वीकारयति मन्त्रतनूमिति यौगिकार्थः।  
</details>


<details open><summary>विश्वास-प्रस्तुतिः</summary>

अधितिष्ठति यद्विश्वमासनं तदनु क्रिया।  
ममानन्दमयी शक्तिर्देवस्त्वाप्यायते यया ॥ 83 ॥
</details>

<details><summary>मूलम्</summary>

अधितिष्ठति यद्विश्वमासनं तदनु क्रिया।  
ममानन्दमयी शक्तिर्देवस्त्वाप्यायते यया ॥ 83 ॥
</details>

[^26]सैवार्घ्याचमनीयादिरूपेत्यर्घ्यादिचिन्तनम्।  
अम्मयाः सकला लोका जीवाश्चैव [^27]तदाश्रयाः ॥ 84 ॥  

<details><summary>टिप्पनी 84</summary>

सैवेति। आनन्दमयी शक्तिरेवेत्यर्थः। अम्मयाः; अपां परिणामभूताः; "अप एव ससर्जादौ" इति सर्वलोकानां तदुपादानकत्वोक्तेः। तदाश्रयाः; अद्भिर्जीवनधारिणः। जीवानामप्परिणामत्वाभावात् तदाश्रयत्वोक्तिः।  
</details>


[^26]: The printed edition and all MSS. except F. and I. add wrongly चिदानन्दमयी शक्ति before this line. 
  

[^27]: समाश्रयाः A. B. F. 
  

<details open><summary>विश्वास-प्रस्तुतिः</summary>

तच्छेषा [^28]उभयेऽपीति द्योत्यते पाद्यदानतः।  
षोढा विभज्य रूपं स्वं तर्पयामि सनातनम् ॥ 85 ॥
</details>

<details><summary>मूलम्</summary>

तच्छेषा [^28]उभयेऽपीति द्योत्यते पाद्यदानतः।  
षोढा विभज्य रूपं स्वं तर्पयामि सनातनम् ॥ 85 ॥
</details>

<details><summary>टिप्पनी 85</summary>

शब्दादिरूपेणाहमेव भगवन्तमाराधयामीत्यर्थः।  
</details>


[^28]: उभयोः प्रीतिः A. 
  

<details open><summary>विश्वास-प्रस्तुतिः</summary>

शब्दाद्यैः पञ्चभिर्भावैरन्तश्चाप्यभिमानतः।  
समावेशितसद्भावैर्भोगैः सांदृष्टिकादिकैः ॥ 86 ॥
</details>

<details><summary>मूलम्</summary>

शब्दाद्यैः पञ्चभिर्भावैरन्तश्चाप्यभिमानतः।  
समावेशितसद्भावैर्भोगैः सांदृष्टिकादिकैः ॥ 86 ॥
</details>


<details open><summary>विश्वास-प्रस्तुतिः</summary>

आराधयेज्जगन्नाथं सावधानेन चेतसा।  
दृष्ट्यैव जन्यते प्रीतिर्येषां[^29] सांदृष्टिका मताः ॥ 87 ॥
</details>

<details><summary>मूलम्</summary>

आराधयेज्जगन्नाथं सावधानेन चेतसा।  
दृष्ट्यैव जन्यते प्रीतिर्येषां[^29] सांदृष्टिका मताः ॥ 87 ॥
</details>

<details><summary>टिप्पनी 87</summary>

भोगान् सांदृष्टिकाभ्यवहारिकसांस्पर्शिकाभिमानिकभेदेन चतुर्धा विभज्य वर्णयति---दृष्ट्यैवेत्यादिना।  
</details>


[^29]: यैस्ते C. 
  

<details open><summary>विश्वास-प्रस्तुतिः</summary>

शुभा रूपोल्बणास्ते च दीपप्रवहणादयः।  
भोगाः शुभकराः शश्वत्तर्पयन्ति रसौर्हि ये ॥ 88 ॥
</details>

<details><summary>मूलम्</summary>

शुभा रूपोल्बणास्ते च दीपप्रवहणादयः।  
भोगाः शुभकराः शश्वत्तर्पयन्ति रसौर्हि ये ॥ 88 ॥
</details>

प्रापणाचमनीयाद्यास्ते स्युराभ्यवहारिकाः।  
[^30]सुखा रम्या मृदुस्पर्शाः स्पर्शैर्ये तर्पयन्त्यजम् ॥ 89 ॥  


[^30]: सुखरम्य F. 
  

<details open><summary>विश्वास-प्रस्तुतिः</summary>

भोगाः सांस्पर्शिकास्ते स्युः पाद्यार्घ्यासनपूर्वकाः।  
गन्धाः सांस्पर्शिके केचित् केचिदाभ्यवहारिके ॥ 90 ॥
</details>

<details><summary>मूलम्</summary>

भोगाः सांस्पर्शिकास्ते स्युः पाद्यार्घ्यासनपूर्वकाः।  
गन्धाः सांस्पर्शिके केचित् केचिदाभ्यवहारिके ॥ 90 ॥
</details>


<details open><summary>विश्वास-प्रस्तुतिः</summary>

निविष्टा [^31]अनिलाद्याः स्युरन्त्याः पाकजगन्धिनः[^32]।  
स्तुतिवादित्रगीताद्या भोगाः शब्दमया हि ये ॥ 91 ॥
</details>

<details><summary>मूलम्</summary>

निविष्टा [^31]अनिलाद्याः स्युरन्त्याः पाकजगन्धिनः[^32]।  
स्तुतिवादित्रगीताद्या भोगाः शब्दमया हि ये ॥ 91 ॥
</details>


[^31]: अनुलोमाः G. 
  

[^32]: पङ्कजगन्धिनः A. B. F. 
  

<details open><summary>विश्वास-प्रस्तुतिः</summary>

दैन्याञ्जलिपुटाद्याश्च ते स्मृता आभिमानिकाः।  
इत्थं चतुर्विधैर्भोगैः शास्त्रदृष्टेन वर्त्मना ॥ 92 ॥
</details>

<details><summary>मूलम्</summary>

दैन्याञ्जलिपुटाद्याश्च ते स्मृता आभिमानिकाः।  
इत्थं चतुर्विधैर्भोगैः शास्त्रदृष्टेन वर्त्मना ॥ 92 ॥
</details>


<details open><summary>विश्वास-प्रस्तुतिः</summary>

ऋग्भिः सप्रणवाद्याबिस्तोषयेत् पुरुषोत्तमम्।  
मन्त्रान्ते भोगनिर्देश- प्रीतिश्च तदनन्तरम् ॥ 93 ॥
</details>

<details><summary>मूलम्</summary>

ऋग्भिः सप्रणवाद्याबिस्तोषयेत् पुरुषोत्तमम्।  
मन्त्रान्ते भोगनिर्देश- प्रीतिश्च तदनन्तरम् ॥ 93 ॥
</details>


<details open><summary>विश्वास-प्रस्तुतिः</summary>

ओंकृत्यर्चमथोच्चार्य प्रणवादीनि पञ्च च।  
आवाहयामि लक्ष्मीशं परमात्मानमव्ययम् ॥ 94 ॥
</details>

<details><summary>मूलम्</summary>

ओंकृत्यर्चमथोच्चार्य प्रणवादीनि पञ्च च।  
आवाहयामि लक्ष्मीशं परमात्मानमव्ययम् ॥ 94 ॥
</details>

<details><summary>टिप्पनी 94</summary>

प्रणवादीनि पञ्चेति। तारानुतारिकाषडक्षराष्टाक्षरद्वादशाक्षरमन्त्रानित्यर्थः।  
</details>


<details open><summary>विश्वास-प्रस्तुतिः</summary>

आतिष्ठतामिमां मूर्तिं मदनुग्रहकाम्यया।  
श्रिया सार्धं जगन्नाथो दिव्यो नारायणः पुमान् ॥ 95 ॥
</details>

<details><summary>मूलम्</summary>

आतिष्ठतामिमां मूर्तिं मदनुग्रहकाम्यया।  
श्रिया सार्धं जगन्नाथो दिव्यो नारायणः पुमान् ॥ 95 ॥
</details>


<details open><summary>विश्वास-प्रस्तुतिः</summary>

इत्यञ्जलिप्रसूनस्थं स्वमूर्ताववतार्य च।  
प्रणम्य स्वागतं पृष्ट्वा क्षामयेदनया धिया ॥ 96 ॥
</details>

<details><summary>मूलम्</summary>

इत्यञ्जलिप्रसूनस्थं स्वमूर्ताववतार्य च।  
प्रणम्य स्वागतं पृष्ट्वा क्षामयेदनया धिया ॥ 96 ॥
</details>

<details><summary>टिप्पनी 96</summary>

स्वमूर्तौ; स्वपरिकल्पितायां मूर्तौ।  
</details>


<details open><summary>विश्वास-प्रस्तुतिः</summary>

प्रणम्य[^33] भगवन् पश्चादासनेनार्चयामि च।  
उक्त्वा मन्त्रानथोच्चार्य त्रिर्निर्दिश्येदमित्यतः ॥ 97 ॥
</details>

<details><summary>मूलम्</summary>

प्रणम्य[^33] भगवन् पश्चादासनेनार्चयामि च।  
उक्त्वा मन्त्रानथोच्चार्य त्रिर्निर्दिश्येदमित्यतः ॥ 97 ॥
</details>


[^33]: प्रणत्वा B. F. G. 
  

<details open><summary>विश्वास-प्रस्तुतिः</summary>

पश्चात् सनाम निर्दिश्य प्रीतिं पश्चात् समाचरेत्।  
प्रीयतां भगवान् पश्चाद्वासुदेवस्ततः परम् ॥ 98 ॥
</details>

<details><summary>मूलम्</summary>

पश्चात् सनाम निर्दिश्य प्रीतिं पश्चात् समाचरेत्।  
प्रीयतां भगवान् पश्चाद्वासुदेवस्ततः परम् ॥ 98 ॥
</details>

<details><summary>टिप्पनी 98</summary>

सनामेति। इदमिदमिदं पाद्यमित्यादिरीत्या भोगनामनिर्देशपूर्वकमित्यर्थः।  
</details>


<details open><summary>विश्वास-प्रस्तुतिः</summary>

अर्घ्यं निःस्रावयेद्वेद्यामयं भोगविधिक्रमः।  
आसनार्घ्यादि भोगेषु यथालिङ्गं विनिर्दिशेत् ॥ 99 ॥
</details>

<details><summary>मूलम्</summary>

अर्घ्यं निःस्रावयेद्वेद्यामयं भोगविधिक्रमः।  
आसनार्घ्यादि भोगेषु यथालिङ्गं विनिर्दिशेत् ॥ 99 ॥
</details>


<details open><summary>विश्वास-प्रस्तुतिः</summary>

आद्ययावाहनं कुर्यादासनं च द्वितीयया।  
अर्घ्यं तृतीयया देयं मूर्ध्न्यापः कुसुमोद्धृताः ॥ 100 ॥
</details>

<details><summary>मूलम्</summary>

आद्ययावाहनं कुर्यादासनं च द्वितीयया।  
अर्घ्यं तृतीयया देयं मूर्ध्न्यापः कुसुमोद्धृताः ॥ 100 ॥
</details>

<details><summary>टिप्पनी 100</summary>

पुरुषसूक्तऋचां भोगप्रदाने विनियोगमाह--आद्ययेत्यादिना।  
</details>


<details open><summary>विश्वास-प्रस्तुतिः</summary>

पाद्यं देयं चतुर्थ्या तु पञ्चम्याचमनीयकम्।  
षष्ठ्या स्नानविधिः कार्यः सप्तम्या परिधानकम् ॥ 101 ॥
</details>

<details><summary>मूलम्</summary>

पाद्यं देयं चतुर्थ्या तु पञ्चम्याचमनीयकम्।  
षष्ठ्या स्नानविधिः कार्यः सप्तम्या परिधानकम् ॥ 101 ॥
</details>


<details open><summary>विश्वास-प्रस्तुतिः</summary>

अष्टम्योत्तरवासश्च नवम्या गन्धलेपनम्।  
दशम्या स्रगलंकारा[^34] एकादश्या तु दीपकः ॥ 102 ॥
</details>

<details><summary>मूलम्</summary>

अष्टम्योत्तरवासश्च नवम्या गन्धलेपनम्।  
दशम्या स्रगलंकारा[^34] एकादश्या तु दीपकः ॥ 102 ॥
</details>


[^34]: अलंकारः C. 
  

<details open><summary>विश्वास-प्रस्तुतिः</summary>

द्वादश्या सुरभिर्धूपः परया मधुपर्ककः।  
प्रापणं तु चतुर्दश्या पञ्चदश्यानुवासनम् ॥ 103 ॥
</details>

<details><summary>मूलम्</summary>

द्वादश्या सुरभिर्धूपः परया मधुपर्ककः।  
प्रापणं तु चतुर्दश्या पञ्चदश्यानुवासनम् ॥ 103 ॥
</details>

<details><summary>टिप्पनी 103</summary>

अनुवासनं नाम भोजनानन्तरदेयं सुगन्धि ताम्बूलादि।  
</details>


<details open><summary>विश्वास-प्रस्तुतिः</summary>

षोडस्या तु नमस्कारः परया कुसुमाञ्जलिः।  
अष्टादश्या प्रदानं च समाराधनकर्मणः ॥ 104 ॥
</details>

<details><summary>मूलम्</summary>

षोडस्या तु नमस्कारः परया कुसुमाञ्जलिः।  
अष्टादश्या प्रदानं च समाराधनकर्मणः ॥ 104 ॥
</details>


<details open><summary>विश्वास-प्रस्तुतिः</summary>

स्नानवासःप्रदीपेषु दद्यादाचमनक्रियाम्।  
पुरस्तादर्हणं कार्यं मधुपर्कान्नदानतः ॥ 105 ॥
</details>

<details><summary>मूलम्</summary>

स्नानवासःप्रदीपेषु दद्यादाचमनक्रियाम्।  
पुरस्तादर्हणं कार्यं मधुपर्कान्नदानतः ॥ 105 ॥
</details>

<details><summary>टिप्पनी 105</summary>

अर्हणम्; आपोशनम्।  
</details>

[^35]तर्पणाचमने पश्चात् प्रणवद्वितयेन तु।  
इत्थं स्नानादिभोगेषु देशकालाद्यपेक्षया ॥ 106 ॥  


[^35]: दर्पणा B. 
  

<details open><summary>विश्वास-प्रस्तुतिः</summary>

कुर्याद्राजवदाचारं तत्तन्मन्त्रेण साधकः।  
संकल्पश्च प्रदानं च प्रीतिश्चेति त्रयं त्रयम् ॥ 107 ॥
</details>

<details><summary>मूलम्</summary>

कुर्याद्राजवदाचारं तत्तन्मन्त्रेण साधकः।  
संकल्पश्च प्रदानं च प्रीतिश्चेति त्रयं त्रयम् ॥ 107 ॥
</details>


<details open><summary>विश्वास-प्रस्तुतिः</summary>

कुर्यात् सर्वेषु भोगेषु देशकालाद्यपेक्षया।  
समाहितोऽञ्जलिं कृत्वा तत ओं भगवन्निति ॥ 108 ॥
</details>

<details><summary>मूलम्</summary>

कुर्यात् सर्वेषु भोगेषु देशकालाद्यपेक्षया।  
समाहितोऽञ्जलिं कृत्वा तत ओं भगवन्निति ॥ 108 ॥
</details>


<details open><summary>विश्वास-प्रस्तुतिः</summary>

आसनेनार्चयिष्यामीत्युक्त्वा दद्यादथासनम्।  
मन्त्रमुच्चार्य निर्दिश्येदिदमासनमित्यतः ॥ 109 ॥
</details>

<details><summary>मूलम्</summary>

आसनेनार्चयिष्यामीत्युक्त्वा दद्यादथासनम्।  
मन्त्रमुच्चार्य निर्दिश्येदिदमासनमित्यतः ॥ 109 ॥
</details>


<details open><summary>विश्वास-प्रस्तुतिः</summary>

ओमों प्रीयतां भगवान् वासुदेव इति ब्रुवन्।  
अर्घ्यादिजलमादाय स्थापयेद्देवसंनिधौ ॥ 110 ॥
</details>

<details><summary>मूलम्</summary>

ओमों प्रीयतां भगवान् वासुदेव इति ब्रुवन्।  
अर्घ्यादिजलमादाय स्थापयेद्देवसंनिधौ ॥ 110 ॥
</details>


<details open><summary>विश्वास-प्रस्तुतिः</summary>

आभिरर्घ्याभिरित्येवमाभिः पाद्याबिरित्यपि।  
आभिराचमनीयाभिरर्हणीयाभिरित्यपि ॥ 111 ॥
</details>

<details><summary>मूलम्</summary>

आभिरर्घ्याभिरित्येवमाभिः पाद्याबिरित्यपि।  
आभिराचमनीयाभिरर्हणीयाभिरित्यपि ॥ 111 ॥
</details>

<details><summary>टिप्पनी 111</summary>

आभिरर्घ्याभिरित्यादीनामद्भिरिति विशेष्यमुत्तरवाक्यादनुषञ्जनीयम्।  
</details>


<details open><summary>विश्वास-प्रस्तुतिः</summary>

तर्पणीयाभिरध्भिश्च स्नानीयाभिरितीदृशम्।  
प्रीतिसंकल्पयोर्वाच्यमिमा अर्घ्या इतीदृशम् ॥ 112 ॥
</details>

<details><summary>मूलम्</summary>

तर्पणीयाभिरध्भिश्च स्नानीयाभिरितीदृशम्।  
प्रीतिसंकल्पयोर्वाच्यमिमा अर्घ्या इतीदृशम् ॥ 112 ॥
</details>


<details open><summary>विश्वास-प्रस्तुतिः</summary>

वाच्यं प्रदानवेलायां यथालिङ्गमिति क्रमः।  
अर्घ्यादिकल्पनं चाग्रे बहिर्यागे विधास्यते ॥ 113 ॥
</details>

<details><summary>मूलम्</summary>

वाच्यं प्रदानवेलायां यथालिङ्गमिति क्रमः।  
अर्घ्यादिकल्पनं चाग्रे बहिर्यागे विधास्यते ॥ 113 ॥
</details>


<details open><summary>विश्वास-प्रस्तुतिः</summary>

इति स्रगादिभिः षड्‌भिर्देवदेवं जनार्दनम्।  
पञ्चभिर्वा चतुर्भिर्वा त्रिभिर्द्वब्यामथापि वा ॥ 114 ॥
</details>

<details><summary>मूलम्</summary>

इति स्रगादिभिः षड्‌भिर्देवदेवं जनार्दनम्।  
पञ्चभिर्वा चतुर्भिर्वा त्रिभिर्द्वब्यामथापि वा ॥ 114 ॥
</details>

<details><summary>टिप्पनी 114</summary>

स्रक्, दीपः, धूपः, मधुपर्कः, प्रापणम्; अनुवासनमिति षड्‌भिरित्यर्थः।  
</details>


<details open><summary>विश्वास-प्रस्तुतिः</summary>

एकेन वा समाराध्य देशकालानुकूलतः।  
मयैव पूजितं ध्यात्वा देवदेवं जनार्दनम् ॥ 115 ॥
</details>

<details><summary>मूलम्</summary>

एकेन वा समाराध्य देशकालानुकूलतः।  
मयैव पूजितं ध्यात्वा देवदेवं जनार्दनम् ॥ 115 ॥
</details>


<details open><summary>विश्वास-प्रस्तुतिः</summary>

चन्द्रोदय इवाम्भोधिं सर्वाङ्गपरिबृंहितम्।  
अनिर्देश्यामनौपम्यामनन्तां भाविनीं सदा ॥ 116 ॥
</details>

<details><summary>मूलम्</summary>

चन्द्रोदय इवाम्भोधिं सर्वाङ्गपरिबृंहितम्।  
अनिर्देश्यामनौपम्यामनन्तां भाविनीं सदा ॥ 116 ॥
</details>

<details><summary>टिप्पनी 116</summary>

अनौपम्यामिति। अनुपमामित्यर्थः। उपमैवौपम्यम्। स्वार्थे ष्यञ्‌प्रत्ययः।  
</details>

आमोदमिव पुष्पस्थं दीपस्थामिव च प्रभाम्।  
[^36]विनिष्क्रष्टुमशक्यां मामनन्यां पुरुषोत्तमात् ॥ 117 ॥  

<details><summary>टिप्पनी 117</summary>

विनिष्क्रष्टुम्; विनिप्क्रमयितुमित्यर्थः।  
</details>


[^36]: विनिष्कर्तुं A. B. C. 
  

<details open><summary>विश्वास-प्रस्तुतिः</summary>

भावयन् विधिवन्मन्त्री लययागेन मां यजेत्।  
तारिकाविधिमन्विष्य तया मां तारिकां यजेत् ॥ 118 ॥
</details>

<details><summary>मूलम्</summary>

भावयन् विधिवन्मन्त्री लययागेन मां यजेत्।  
तारिकाविधिमन्विष्य तया मां तारिकां यजेत् ॥ 118 ॥
</details>


<details open><summary>विश्वास-प्रस्तुतिः</summary>

अथ मेघादिवोद्यन्तीं विद्युतं पुरुषोत्तमात्।  
समुद्यन्तीं तदिच्छातो विबाव्य मनसा सुधीः ॥ 119 ॥
</details>

<details><summary>मूलम्</summary>

अथ मेघादिवोद्यन्तीं विद्युतं पुरुषोत्तमात्।  
समुद्यन्तीं तदिच्छातो विबाव्य मनसा सुधीः ॥ 119 ॥
</details>


<details open><summary>विश्वास-प्रस्तुतिः</summary>

वामोत्सङ्गे[^37] निषण्णां मां देवदेवस्य चिन्तयेत्।  
ऐकध्यमावयोर्ज्ञात्वा स्वबावं च सुशीतलम् ॥ 120 ॥
</details>

<details><summary>मूलम्</summary>

वामोत्सङ्गे[^37] निषण्णां मां देवदेवस्य चिन्तयेत्।  
ऐकध्यमावयोर्ज्ञात्वा स्वबावं च सुशीतलम् ॥ 120 ॥
</details>

<details><summary>टिप्पनी 120</summary>

ऐकद्यम्; एकविधत्वम्।  
</details>


[^37]: उत्सङ्ग B. F. 
  

<details open><summary>विश्वास-प्रस्तुतिः</summary>

ऋग्भ्यां हिरण्यपूर्वाभ्यां प्रपद्येत जनार्दनम्।  
सान्त्वयेच्च पराभ्यां तां मां तावदपृथक्कृताम् ॥ 121 ॥
</details>

<details><summary>मूलम्</summary>

ऋग्भ्यां हिरण्यपूर्वाभ्यां प्रपद्येत जनार्दनम्।  
सान्त्वयेच्च पराभ्यां तां मां तावदपृथक्कृताम् ॥ 121 ॥
</details>

<details><summary>टिप्पनी 121</summary>

ऋग्भ्यामिति। हिरण्यवर्णाम्, तां म आवहेति द्वाभ्यामित्यर्थः।  
</details>


<details open><summary>विश्वास-प्रस्तुतिः</summary>

पञ्चम्या च प्रपद्येत प्रसन्नां भावयन् धिया।  
ज्ञात्वा पूर्वोक्तसामर्थ्यं तारिकाया यथार्थतः ॥ 122 ॥
</details>

<details><summary>मूलम्</summary>

पञ्चम्या च प्रपद्येत प्रसन्नां भावयन् धिया।  
ज्ञात्वा पूर्वोक्तसामर्थ्यं तारिकाया यथार्थतः ॥ 122 ॥
</details>


<details open><summary>विश्वास-प्रस्तुतिः</summary>

मुद्रासमन्वितो मन्त्रो य आवाहनसंज्ञितः।  
पूरकेण सुरेशान मनसा समुदीरयन् ॥ 123 ॥
</details>

<details><summary>मूलम्</summary>

मुद्रासमन्वितो मन्त्रो य आवाहनसंज्ञितः।  
पूरकेण सुरेशान मनसा समुदीरयन् ॥ 123 ॥
</details>


<details open><summary>विश्वास-प्रस्तुतिः</summary>

मामथावाहयेद्देवादुत्सङ्गे परमात्मनः।  
प्रसन्नवदनां शस्वत् सर्वलक्षणलक्षिताम् ॥ 124 ॥
</details>

<details><summary>मूलम्</summary>

मामथावाहयेद्देवादुत्सङ्गे परमात्मनः।  
प्रसन्नवदनां शस्वत् सर्वलक्षणलक्षिताम् ॥ 124 ॥
</details>


<details open><summary>विश्वास-प्रस्तुतिः</summary>

पद्मगर्भनिभां कान्तामसितायतलोचनाम्।  
स्फुरत्कटककेयूरहारकुण्डलमण्डिताम् ॥ 125 ॥
</details>

<details><summary>मूलम्</summary>

पद्मगर्भनिभां कान्तामसितायतलोचनाम्।  
स्फुरत्कटककेयूरहारकुण्डलमण्डिताम् ॥ 125 ॥
</details>


<details open><summary>विश्वास-प्रस्तुतिः</summary>

गम्भीरनाभिं[^38] त्रिवलीविभूषिततनूदराम्।  
सुकर्कशदृढोत्तुङ्गपीनवृत्तघनस्तनीम् ॥ 126 ॥
</details>

<details><summary>मूलम्</summary>

गम्भीरनाभिं[^38] त्रिवलीविभूषिततनूदराम्।  
सुकर्कशदृढोत्तुङ्गपीनवृत्तघनस्तनीम् ॥ 126 ॥
</details>


[^38]: नाभि B. F. 
  

<details open><summary>विश्वास-प्रस्तुतिः</summary>

चलद्विरेफपटलसमाक्रान्तालकावलिम्।  
आरक्ताधरबिम्बां च वंशमुक्ताफलद्विजाम् ॥ 127 ॥
</details>

<details><summary>मूलम्</summary>

चलद्विरेफपटलसमाक्रान्तालकावलिम्।  
आरक्ताधरबिम्बां च वंशमुक्ताफलद्विजाम् ॥ 127 ॥
</details>

<details><summary>टिप्पनी 127</summary>

द्विजाः दन्ताः।  
</details>


<details open><summary>विश्वास-प्रस्तुतिः</summary>

अर्धचन्द्रललाटस्थराजमानललाटिकाम्।  
सर्वलक्षणसंपन्नां कृष्णकुञ्चितमूर्धजाम् ॥ 128 ॥
</details>

<details><summary>मूलम्</summary>

अर्धचन्द्रललाटस्थराजमानललाटिकाम्।  
सर्वलक्षणसंपन्नां कृष्णकुञ्चितमूर्धजाम् ॥ 128 ॥
</details>

<details><summary>टिप्पनी 128</summary>

ललाटिका तिलकम्। अलंकारे कन्।  
</details>


<details open><summary>विश्वास-प्रस्तुतिः</summary>

वरदां पङ्कजकरां पद्ममालाविभूषिताम्।  
विष्णुवामभुजास्लिष्टां तदंसस्थकराम्बुजाम् ॥ 129 ॥
</details>

<details><summary>मूलम्</summary>

वरदां पङ्कजकरां पद्ममालाविभूषिताम्।  
विष्णुवामभुजास्लिष्टां तदंसस्थकराम्बुजाम् ॥ 129 ॥
</details>


<details open><summary>विश्वास-प्रस्तुतिः</summary>

वामेन बाहुना दिव्यां वहन्तीं पुष्पमञ्जरीम्।  
वरदाभयपाणिं वा पाशाङ्‌कुशकरां तु वा ॥ 130 ॥
</details>

<details><summary>मूलम्</summary>

वामेन बाहुना दिव्यां वहन्तीं पुष्पमञ्जरीम्।  
वरदाभयपाणिं वा पाशाङ्‌कुशकरां तु वा ॥ 130 ॥
</details>


<details open><summary>विश्वास-प्रस्तुतिः</summary>

अर्धस्वस्तिकसंलीनां स्फुरन्मौलिविराजिताम्।  
ध्यात्वा मां संमुखीं कुर्यान्मन्त्रमूर्तिं सनातनीम् । 131 ॥
</details>

<details><summary>मूलम्</summary>

अर्धस्वस्तिकसंलीनां स्फुरन्मौलिविराजिताम्।  
ध्यात्वा मां संमुखीं कुर्यान्मन्त्रमूर्तिं सनातनीम् । 131 ॥
</details>

<details><summary>टिप्पनी 131</summary>

स्वस्तिकम् आसनविशेषः।  
</details>

मूलमन्त्रादिकैर्भूयो मन्त्रैः सर्वैश्च पूर्ववत्।  
[^39]करन्यासं विना देहन्यासं मयि समाचरेत् ॥ 132 ॥  


[^39]: G. omits this line. 
  

<details open><summary>विश्वास-प्रस्तुतिः</summary>

पुष्पमर्ध्यं तथा दीपं धूपं माल्यं विलेपनम्।  
चेतसा सादरेणैव पाद्यमाचमनं ततः[^40] ॥ 133 ॥
</details>

<details><summary>मूलम्</summary>

पुष्पमर्ध्यं तथा दीपं धूपं माल्यं विलेपनम्।  
चेतसा सादरेणैव पाद्यमाचमनं ततः[^40] ॥ 133 ॥
</details>


[^40]: तथा B. 
  

<details open><summary>विश्वास-प्रस्तुतिः</summary>

प्रणाममथवाष्टाङ्गं जयशब्दांश्च मानसान्।  
प्रदर्शयेत्ततो मुद्रा यास्ते पूर्वं प्रदर्शिताः ॥ 134 ॥
</details>

<details><summary>मूलम्</summary>

प्रणाममथवाष्टाङ्गं जयशब्दांश्च मानसान्।  
प्रदर्शयेत्ततो मुद्रा यास्ते पूर्वं प्रदर्शिताः ॥ 134 ॥
</details>


<details open><summary>विश्वास-प्रस्तुतिः</summary>

स्वागतं तव पद्माक्षि संनिधिं भज मेऽम्बुजे।  
गृहाण मानसीं पूजां यथार्थपरिभाविताम् ॥ 135 ॥
</details>

<details><summary>मूलम्</summary>

स्वागतं तव पद्माक्षि संनिधिं भज मेऽम्बुजे।  
गृहाण मानसीं पूजां यथार्थपरिभाविताम् ॥ 135 ॥
</details>


<details open><summary>विश्वास-प्रस्तुतिः</summary>

लब्ध्वानुज्ञां ततो मत्तो मानसं यागमाचरेत्।  
संकल्पजनितैर्भोगैः पवित्रैः पारमार्थिकैः ॥ 136 ॥
</details>

<details><summary>मूलम्</summary>

लब्ध्वानुज्ञां ततो मत्तो मानसं यागमाचरेत्।  
संकल्पजनितैर्भोगैः पवित्रैः पारमार्थिकैः ॥ 136 ॥
</details>


<details open><summary>विश्वास-प्रस्तुतिः</summary>

बाह्यप्रक्रियया शश्वत् परस्ताद्वक्ष्यमाणया।  
मां यजेत सुनिष्णातो भोगैः सांस्पर्शिकादिकैः ॥ 137 ॥
</details>

<details><summary>मूलम्</summary>

बाह्यप्रक्रियया शश्वत् परस्ताद्वक्ष्यमाणया।  
मां यजेत सुनिष्णातो भोगैः सांस्पर्शिकादिकैः ॥ 137 ॥
</details>


<details open><summary>विश्वास-प्रस्तुतिः</summary>

प्रापणान्तं विधायान्ते[^41] कारिणं संस्मरेद् गुरुम्।  
जीवन्तमथवातीतं तस्मै दद्यात्ततोऽखिलम् ॥ 138 ॥
</details>

<details><summary>मूलम्</summary>

प्रापणान्तं विधायान्ते[^41] कारिणं संस्मरेद् गुरुम्।  
जीवन्तमथवातीतं तस्मै दद्यात्ततोऽखिलम् ॥ 138 ॥
</details>


[^41]: विधायाथ C. 
  

<details open><summary>विश्वास-प्रस्तुतिः</summary>

वित्तं संविभजेच्चैव प्रापणांशेन मन्त्रवित्।  
जीवतोऽप्यथवातीतान्यथार्थेनैव चेतसा ॥ 139 ॥
</details>

<details><summary>मूलम्</summary>

वित्तं संविभजेच्चैव प्रापणांशेन मन्त्रवित्।  
जीवतोऽप्यथवातीतान्यथार्थेनैव चेतसा ॥ 139 ॥
</details>


<details open><summary>विश्वास-प्रस्तुतिः</summary>

परिवारान् स्मरेत् सर्वान् वक्ष्यमाणान् विशेषतः।  
कारणे मयि संलीनान् धानास्थानिव भूरुहान् ॥ 140 ॥
</details>

<details><summary>मूलम्</summary>

परिवारान् स्मरेत् सर्वान् वक्ष्यमाणान् विशेषतः।  
कारणे मयि संलीनान् धानास्थानिव भूरुहान् ॥ 140 ॥
</details>


<details open><summary>विश्वास-प्रस्तुतिः</summary>

तत्तन्मन्त्रप्रयोगेण लयप्रक्रियया यजेत्।  
कुर्यान्महानसे होमं मोक्षलक्ष्मीप्रदं शुभम् ॥ 141 ॥
</details>

<details><summary>मूलम्</summary>

तत्तन्मन्त्रप्रयोगेण लयप्रक्रियया यजेत्।  
कुर्यान्महानसे होमं मोक्षलक्ष्मीप्रदं शुभम् ॥ 141 ॥
</details>


<details open><summary>विश्वास-प्रस्तुतिः</summary>

त्रिगुणाधारमध्यस्थे त्रिकोणे त्रिगुणेऽनले।  
ध्यानारणिं तु निर्मथ्य चिदग्निमवतार्य च ॥ 142 ॥
</details>

<details><summary>मूलम्</summary>

त्रिगुणाधारमध्यस्थे त्रिकोणे त्रिगुणेऽनले।  
ध्यानारणिं तु निर्मथ्य चिदग्निमवतार्य च ॥ 142 ॥
</details>


<details open><summary>विश्वास-प्रस्तुतिः</summary>

संस्कारैः संस्कृतं कृत्वा वक्ष्यमाणधिया सुधीः।  
त्रिलक्षणाधारगते वैष्णवे जातवेदसि ॥ 143 ॥
</details>

<details><summary>मूलम्</summary>

संस्कारैः संस्कृतं कृत्वा वक्ष्यमाणधिया सुधीः।  
त्रिलक्षणाधारगते वैष्णवे जातवेदसि ॥ 143 ॥
</details>

<details><summary>टिप्पनी 143</summary>

संस्कारैरिति। वैष्णवीकरणप्रक्रिययेत्यर्थः।  
</details>


<details open><summary>विश्वास-प्रस्तुतिः</summary>

नादावसानगगनात्तारिकायाः परिस्रतम्[^42]।  
ब्रह्म हविर्गृहीत्वाथ ब्रह्मरन्ध्रेण संविशेत् ॥ 144 ॥
</details>

<details><summary>मूलम्</summary>

नादावसानगगनात्तारिकायाः परिस्रतम्[^42]।  
ब्रह्म हविर्गृहीत्वाथ ब्रह्मरन्ध्रेण संविशेत् ॥ 144 ॥
</details>


[^42]: द्रुतम् B. C. 
  

<details open><summary>विश्वास-प्रस्तुतिः</summary>

ततो वह्निगृहं गत्वा सर्पिः [^43]संस्कृत्य शास्त्रतः।  
कुर्वीत सकलं कृत्यं तेनाज्येन यथाविधि ॥ 145 ॥
</details>

<details><summary>मूलम्</summary>

ततो वह्निगृहं गत्वा सर्पिः [^43]संस्कृत्य शास्त्रतः।  
कुर्वीत सकलं कृत्यं तेनाज्येन यथाविधि ॥ 145 ॥
</details>


[^43]: संगृह्य A. B. C. 
  

<details open><summary>विश्वास-प्रस्तुतिः</summary>

ततो होमावसाने तत्संकल्पः कर्म मानसम्।  
संन्यसेन्मयि भावेन वक्ष्यमाणधिया सुधीः ॥ 146 ॥
</details>

<details><summary>मूलम्</summary>

ततो होमावसाने तत्संकल्पः कर्म मानसम्।  
संन्यसेन्मयि भावेन वक्ष्यमाणधिया सुधीः ॥ 146 ॥
</details>


<details open><summary>विश्वास-प्रस्तुतिः</summary>

यः क्रमोऽबिहितो[^44] बाह्ये स सर्वो मानसेऽत्र तु।  
अवधानेन वा कार्यो मन्मयैर्द्रव्यसंचयैः ॥ 147 ॥
</details>

<details><summary>मूलम्</summary>

यः क्रमोऽबिहितो[^44] बाह्ये स सर्वो मानसेऽत्र तु।  
अवधानेन वा कार्यो मन्मयैर्द्रव्यसंचयैः ॥ 147 ॥
</details>


[^44]: विहितो B. E. 
  

<details open><summary>विश्वास-प्रस्तुतिः</summary>

सर्वोपसर्गशमनः सोऽयं सर्वफलप्रदः।  
कथितो मानसो यागः कार्य आदेहपातनात् ॥ 148 ॥
</details>

<details><summary>मूलम्</summary>

सर्वोपसर्गशमनः सोऽयं सर्वफलप्रदः।  
कथितो मानसो यागः कार्य आदेहपातनात् ॥ 148 ॥
</details>

<details><summary>टिप्पनी 148</summary>

आदेहपातनादिति। अनेन पाञ्चकालिकधर्मनिरतस्य परमैकान्तिनः प्रतिपुरुषं प्रत्यहं च भगवदाराधनमवश्यकर्तव्यं नित्यकर्मेत्युक्तं भवति।  
</details>

अथ द्रव्याणि सर्वाणि मन्मयीकृत्य यत्नतः।  
[^45]बाह्योत्थवासन शान्त्यै बाह्ययागमथाचरेत् ॥ 149 ॥  


[^45]: बाह्यार्थ B. F. 
  

<details open><summary>विश्वास-प्रस्तुतिः</summary>

इत्येवमन्तर्यागस्ते मदीयः शक्र वर्णितः।  
बहिर्यागस्वरूपं तु तत्त्वतो मे निशामय ॥ 150 ॥
</details>

<details><summary>मूलम्</summary>

इत्येवमन्तर्यागस्ते मदीयः शक्र वर्णितः।  
बहिर्यागस्वरूपं तु तत्त्वतो मे निशामय ॥ 150 ॥
</details>

इति श्रीपाञ्चरात्रसारे[^46] लक्ष्मीतन्त्रे अन्तर्यागप्रकाशो नाम षट्‌त्रिंशोऽध्यायः  

[^46]: श्रीपञ्चरात्र A; श्रीपाञ्चरात्रे B. 
  
********इति षट्‌त्रिंशोऽध्यायः********