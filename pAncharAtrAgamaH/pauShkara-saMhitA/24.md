+++
title = "२४ अध्यायः"

+++
अथ चतुर्विंशोऽध्यायः  
  
श्रीभगवानुवाच  
  
पूर्वापराभ्यां द्वाराभ्यां सुपर्णं [^1] सत्यविक्रमम् ।  
न्यसेद्वै सर्व * * * * थानां [^2] तत्र पृष्ठगते [^3] विभोः ॥ १ ॥  
  
ईषत् तद्द्वारमाश्रित्य हेमदण्डं [^4] * * * * मन्दिरे ।  
सम्मुखं सम्मुखे द्वारि भूगतं विधृताञ्जलिम् ॥ २ ॥  
  
दक्षिणोत्तरभागाभ्यां द्वाराभ्यां कमलोद्भव ।  
गदाचक्रे ज्वलद्रूपे विन्यस्ते तत्परायणे ॥ ३ ॥  
  
चण्डादीनां पुराष्टानां चतुर्द्वारगतौ [^5] स्थितः ।  
प्रकाशितावगस्थानां ? सेवयागेषु भूगताः ॥ ४ ॥  
  
क्रमेण तु गतं तेषां शोभाष्टगणमष्टकम् [^6] ।  
शोभाष्टकयुते यागे वज्रनाभादिकं हि यत् ॥ ५ ॥  
  
उपशोभाष्टकार्थानां यागानामथ तद्गतम् ।  
न्यस्तव्यमष्टकमिदं तृतीयं क्रमशो द्विज ॥ ६ ॥  
  
लोहिताक्षो महावीर्यस्त्वप्रमेयस्सुशोभनः ।  
वीरहा विक्रमो भीमश्शतावर्तस्तु चाष्टमः ॥ ७ ॥  
  
त्रयोऽपि शोभानुगतमन्यशोभाष्टकं [^7] द्विज ।  
तत्राष्टकमिदं चान्यच्चतुर्थं क्रमशो न्यसेत् ॥ ८ ॥  
  
अनिवार्ती महावतोनागहा [^8] सर्वजित् स्थिरः ।  
जयन्तो भयकूर्मादि [^9] त्वष्टमं कमलोद्भव ॥ ९ ॥  
  
उपद्वारेषु यागानामिदं षोडशकं क्रमात् ।  
प्रदक्षिणेन प्राग्भागाद् द्वौ द्वौ चण्डप्रचण्डवत् ॥ १० ॥  
  
दृढव्रतो बहुशिरा महाकायो महाबलः ।  
जितक्रोधो दुराधर्षो महोत्साहस्त्रिविक्रमः ॥ ११ ॥  
  
अनिलो दुष्टहाऽर्चिष्मान् सर्वदृग्दुरतिक्रमः [^10] ।  
विषमो गहनो मेघष्षोडशैतैः भयोदिताः ॥ १२ ॥  
  
चतुरश्रेषु यागानां वह्नेरीशपदावधि ।  
चतुष्टयमिदं विप्र न्यसनीयं यथाक्रमम् ॥ १३ ॥  
  
ऊर्जितश्चामृताङ्गस्तु [^11] सर्वाङ्गस्सर्वतोमुखः ।  
कोणानामेकबिम्बानामित्युक्तं कमलेक्षण ॥ १४ ॥  
  
द्विबिम्बानां [^12] सदुद्देशात् तत्पादान्तं बहिः पुनः ।  
चतुष्टयं योजनीयं न्यासकाले द्विजं ? महत् ॥ १५ ॥  
  
शुभाङ्गो वरदश्चैव वागीशश्शब्दविक्रमः ।  
विद्धि शङ्खविशेषास्ते सूक्ष्मस्थूला यथाक्रमम् ॥ १६ ॥  
  
इदमुक्तं यदुद्दिष्टं मण्डलानां पुरा मया ।  
आधारदेवताव्यूहं पीठामरगणान्वितम् ॥ १७ ॥  
  
द्वारेशानुगते सार्धं ? श्रीणानाथ ? गणं हि यत् ।  
सर्वेषामर्चनं विप्रा ? [^13] दाराध्या हृदयान्वितः ॥ १८ ॥  
  
स्वसञ्ज्ञाप्रणवोपेता नमस्कारपदानुगाः ।  
या पुनस्थूलसूक्ष्माख्या [^14] युक्ताऽन्येषां पदेन तु ॥ १९ ॥  
  
आत्मनेतिपदोपेतास्स्वाहान्ता होमकर्मणि ।  
चित्तसम्प्रतिपत्त्यर्थमाराधारादथाब्जज [^15] ॥ २० ॥  
  
यथाक्रमेण सर्वेषां ध्यानमार्गक्रियामलम् [^16] ।  
शान्त मुज्झितततच्छेषं [^17] स्थितमन्तर्मुखं स्थितम् ॥ २१ ॥  
  
आधेयोल्लिखिताकारमाधाराख्यं स्मरेत् प्रभुम् ।  
कूर्ममुद्रान्वित्तं कूर्मवक्त्रं निष्टप्तरुक्मभम् ॥ २२ ॥  
  
शङ्खपद्मधरं कूर्मं स्वस्तिकेन स्थितं स्मरेत् ।  
मुञ्चन्तमनिशं तेजो देहाद्भीषणमुत्कटम् ॥ २३ ॥  
  
तिर्यगूर्ध्वं तदाधारं ज्वालामालमिवोज्ज्वलम् [^18] ।  
अनन्तशशिसङ्काशमनन्तमथ संस्मरेत् ॥ २४ ॥  
  
प्। १०४)  
  
सहस्रफणमालाढ्यं सहस्रफणभूषितम् ।  
स्वपाणिसम्पुटेनैव शोभवत् ? स्वाङ्ग भूतलम् [^19] ॥ २५ ॥  
  
सितारविन्दशङ्खाक्षसूत्र चक्रकरान्वितम् [^20] ।  
पतनाशङ्कबुद्धेर्वै [^21] वित्रस्तमनसस्तु च ॥ २६ ॥  
  
मा भैरित्यभयं [^22] यच्छन्नाब्रह्मभुवनस्य च ।  
निश्शेषरक्तहेमाभां [^23] प्रावृट्श्रियमिवोज्ज्वलाम् [^24] ॥ २७ ॥  
  
पद्मासनेनोपविष्टां ध्यायेद्बद्धाञ्जलिं धराम् ।  
फुल्लकुन्दावदातं च सितस्निग्धजटाधरम् ॥ २८ ॥  
  
ध्यायमानं सितं शङ्खं मुक्तादामैरलङ्कृतम् ।  
विस्तीर्णसर्वावयवं विक्षिप्तोरुद्ययस्थितम् ॥ २९ ॥  
  
विक्षिप्तजानुपादं च संस्मर्तव्यं पयोनिधिम् ।  
स्पीताम्रफलश्यामपाणिपादतलोज्ज्वलम् [^25] ॥ ३० ॥  
  
रक्ताक्षं च तदा विप्र कीर्णकेशं सिताननम् ।  
पद्मासनेनोपविष्टमक्षमालासमाकुलम् ॥ ३१ ॥  
  
पद्ममुद्रान्वितं पद्मं सूदीर्घचरणं स्मरेत् ।  
तुहिनाच्छोपलस्वच्छमुक्ताफलशशिप्रभाः ॥ ३२ ॥  
  
मृगेन्द्रस्कन्धवदना धर्म ज्ञानादयश्चतुः [^26] ।  
पद्मरागप्रवालादिसद्दाडिमफलोज्ज्वलाः ॥ ३३ ॥  
  
अन्तर्दयोपरक्ताश्च राजराजेश्वरोपमाः ।  
द्विरष्टवर्षवद्विद्धि चत्वारो धर्मपूर्वकाः ॥ ३४ ॥  
  
हेमचम्पकखद्योतहरितालदलोज्ज्वलाः ।  
वाजिवक्त्रा स्मृताः वेदास्सम्पूर्णनरलक्षणाः ॥ ३५ ॥  
  
एवं [^27] वृषेन्द्रवदनां युगा ब्रह्मन् कृतादयः ।  
सुपक्वाम्रातसीपुष्पनीलाब्जशुकसन्निभाः ॥ ३६ ॥  
  
सर्वे सद्वस्त्रसत्पुष्पसदलङ्करणान्विताः ।  
शङ्खपद्मधरास्सर्वे वराभयकरास्तु वै ॥ ३७ ॥  
  
आधेयचक्रविन्यस्तमस्तकास्स्वात्मसिद्धये ।  
समर्पितान्तः करणा परस्मिन् मन्त्रकारणे ॥ ३८ ॥  
  
युगान्तार्काग्निसङ्काशखगोमण्डलमध्यगम् ।  
स्वमुद्राव्यग्रपाणिं च वल्गन्तं हेतिराट् स्तरेत् ॥ ३९ ॥  
  
चिन्त्यमव्यक्तपद्मं [^28] तं हिमहेमाग्निभास्वरम् ।  
शान्तमष्टभुजं सौम्यं संस्थितं स्वस्तिकेन तु ॥ ४० ॥  
  
स्फटिकोपलकान्तिं च चिद्धनानव ? मव्ययम् ।  
सर्वशक्तिनिधिं ध्यायेदमूर्तिं चित्प्रभाकरम् ॥ ४१ ॥  
  
सर्वेष्वपि [^29] भवान्तस्थं तत्राधारात्मना विभोः ।  
स्वसत्ताभासितं सत्त्वं गुणसत्त्वाद्विलक्षणम् ॥ ४२ ॥  
  
विभवं विद्धि विप्रेन्द्र ज्वालौघं [^30] कच्छपात्मनः ।  
स्वभोगं नाग नाथस्य [^31] * * * * क्षितकाञ्चनित्यया ? ॥ ४३ ॥  
  
आसारमामृतं दिव्यं वीच्यौघैस्तु समन्वितम् ।  
क्षीरोदकीयं विभवं परिज्ञेयमनश्वरम् ॥ ४४ ॥  
  
बीजकोशं [^32] सकिरासं ? कमलस्य दलान्वितम् ।  
स्वशक्तिनी ? [^33] प्रवृतीनां मया विभवमप्रकृत् ? ॥ ४५ ॥  
  
विमलादिकलाजालं पौरुषं विभवं स्मृतम् ।  
विभोर्मन्त्रात्मनश्चेदमशेषममरार्चितम् [^34] ॥ ४६ ॥  
  
प्। १०५)  
  
आमहन्मन्त्रनाथेभ्यो [^35] नानामन्त्रगणं हि यत् ।  
स्वशक्तिनिचयोपेतं तद्विष्णोः परमात्मनः ॥ ४७ ॥  
  
विभवं कमलोद्भूतं ज्ञात्वैवं स्वं यजेत्तदा ।  
पीठवेदिबहिष्ठानां प्रागुक्तानां द्विजोत्तम ॥ ४८ ॥  
  
लोहिताक्षादिकानां तु ध्यानस्यातः [^36] परं शृणु ।  
लोहिताक्षादयश्चाष्टौ वर्णतस्वपतोज्वलाः ? ॥ ४९ ॥  
  
ज्वलत्परशुहस्ताश्चाप्यस्तं ? [^37] मुदितमानसाः ।  
चतुर्थमष्टकं यद्वै ह्यनुवर्तिपुरस्सरम् ॥ ५० ॥  
  
तदाऽनन्तकरं विद्धि स्वस्य [^38] नद्युदया ? करम् ।  
दृढव्रतादयस्सर्वे षोडशोपप्रवेशकाः [^39] ॥ ५१ ॥  
  
महामुद्गरहस्ताश्च स्वाश्रयद्युतिलक्षणाः ।  
ऊर्जिताद्यास्तथैश्रीरा ? गृहीतमुसलास्तुते ॥ ५२ ॥  
  
कान्तितः कोणभूभागा ? लक्षणात् कमलोद्भव ।  
सर्वे चार्वम्बराश्चैव द्विभुजाश्चारुकुण्डलाः ॥ ५३ ॥  
  
प्रसन्नवदनास्सौम्यास्त्रैलोक्योद्धरणक्षमाः ।  
हारनूपुरकेयूरपूर्वैर्द्वा * * * * [^40] शविद्युताः ॥ ५४ ॥  
  
तदाज्ञाप्रेक्षकाश्चैव दुष्टदोषोपशान्तिदाः ।  
बलेन महता क्षिप्तदेवासुरमहोरगाः ॥ ५५ ॥  
  
एकवीरासहायाश्च त्वप्रयत्नेन लीलया ।  
आब्रह्मभुवनं शश्वत् परिवर्तनकृत्क्षमाः ॥ ५६ ॥  
  
गदागरुडचक्राणां चण्डादीनां महामते ।  
यथावदुक्तं हि पुरा भूयः किं कथनेन हि ॥ ५७ ॥  
  
इति श्रीपाञ्चरात्रे पौष्करसंहितायां आधारासनदेवतालक्षणो नाम  
  
चतुर्विंशोऽध्यायः ॥ २४ ॥  
  
  

[^1]: ग्, घ्: सुपत्यस्सत्य

[^2]: ग्, घ्: सर्वथाधानाम्

[^3]: ग्, घ्: तत्रपृष्ठगतम्

[^4]: क्, ख्: हेमदण्डं समाधिरे; ग्, घ्: हेमदण्डममन्दिरे

[^5]: क्, ख्: द्वारगतो

[^6]: ग्, घ्: शोभाष्टगतमष्टकम्

[^7]: क्, ख्: मन्यथोक्ताष्टकम्

[^8]: क्, ख्: दर्पहा सर्पहा इति स्यात्

[^9]: ग्, घ्: भयकुम्मानि (अयकृन्मानि ?)

[^10]: क्, ख्: सर्पदिग्दुर

[^11]: क्, ख्: ऊर्जितश्च भृशाङ्गस्तु

[^12]: क्, ख्: इदमर्धं लुप्तम्

[^13]: ग्, घ्: विप्र

[^14]: क्, ख्: या पुरःस्थूल-

[^15]: घ्: माधारा * * * दथाब्जज

[^16]: ग्, घ्: ध्यानक्रणियामलम्

[^17]: क्, ख्: * * * मुज्झितत; ग्, घ्: शान्तमुज्झिततच्छिष्टम्

[^18]: ग्, घ्: ज्वालामालामिव

[^19]: घ्: स्वाङ्गभूषितम्

[^20]: क्, ख्: सूत्रचक्रान्वितम्

[^21]: क्, ख्: पातानागकयुद्धेर्वै

[^22]: क्, ख्: त्यभयं य * * * *दा ब्रह्म

[^23]: ग्, घ्: -रत्न-

[^24]: ग्, घ्: प्रावृट् * * * * करिपोज्वलाम्

[^25]: क्, ख्: सुखित्वाम्र

[^26]: ग्, घ्: ज्ञानादयच्छदा

[^27]: क्, ख्: एवं * * * वदना

[^28]: ग्, घ्: चित्तमव्यक्त

[^29]: ग्, घ्: सर्वेष्वपि च भावान्तस्तत्राधारा

[^30]: क्, ख्: ज्वालोपङ्कश्चचात्मन

[^31]: ग्, घ्: नाथस्य भुक्षितः काञ्चनीयथा

[^32]: ग्, घ्: बीजकोशं सकेरासं क्रमस्यायाभ्रमं हि यत्

[^33]: क्, ख्: * * * मयाविभव

[^34]: क्, ख्: * * * मम * * * त्मनश्चेदं अशेषपुरार्चितम्

[^35]: क्, ख्: * * * महन्मन्त्र

[^36]: क्, ख्: ध्यानं सातः

[^37]: ग्, घ्: -श्चाप्यास्तम् ?

[^38]: क्, ख्: स्वस्य * * * * * * * * करम्

[^39]: क्, ख्: षोडषो * * * * काः

[^40]: ग्, घ्: द्वारर्थेशविद्युताः
