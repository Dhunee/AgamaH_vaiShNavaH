+++
title = "२३ अध्यायः"

+++
अथ त्रयोविंशोऽध्यायः  
  
श्रीभगवानुवाच  
  
एवमाधारसंस्थानं कृत्वा तदनु विन्यसेत् ।  
आकजक्षेत्रदेशाद्वै यावद्द्वारावनि क्रमात् ॥ १ ॥  
  
आधेयाधारकत्वेन [^1] तदधिष्ठातृदेवता ।  
अपेक्षाप्राग्वशेनैव दिग्विदिक्षु यथाक्रमम् ॥ २ ॥  
  
ऐश्वरं पौरुषं प्राच्यां प्राजापत्यं तृतीयकम् ।  
तत्राद्यमपवर्गादिसाधने कर्मिणां [^2] हितम् ॥ ३ ॥  
  
तत्सिद्धिसाधनत्वेन सर्वेषां चाकरं स्मृतम् ।  
प्रयाति चाङ्गभावं तु मन्त्रिणामप्यमन्त्रिणाम् ॥ ४ ॥  
  
प्रसिद्धं सिद्धकामानां तृतीयममलेक्षण ।  
स्वबुद्धिशक्त्यो हृद्यागसिद्धये उक्तमब्जज ॥ ५ ॥  
  
स्वमन्त्रं व्यक्ततां नीतं यत्तत्वे नित्यसम्मुखम् ।  
भूतसामर्थ्यमूर्तेर्वै चित्तेस्सकरणस्य च ॥ ६ ॥  
  
वस्तुत्वेन फलत्याशु त्वसमाम्मात्रवेदिनः ? ।  
भक्तिश्रद्धावशेनैव सन्निरुद्धो भवानि [^3] यत् ॥ ७ ॥  
  
एवं मन्त्रार्क दृग्रश्मिजालेनाभासितं [^4] हि यत् ।  
ततस्सङ्कल्पमाद्यं हि नित्यनिश्चयचेतसाम् ॥ ८ ॥  
  
मन्त्रैकशरणानां तु बहिरप्यर्चने [^5] हितम् ।  
अन्तर्वा बहिरब्जोत्थ आधाराद्दिगुदक् स्थितम् ॥ ९ ॥  
  
निपतत्यंशुजालं च यत्र तत् पौरुषं स्मृतम् ।  
भगवान् भूतभावानामात्मदैवत्ययाजिनाम् [^6] ॥ १० ॥  
  
गुणा बहुभिदश्चासु [^7] बहिरन्तर्यथैश्वरम् ।  
यान्निश्चयीकृतं पूर्वं तत्प्रसिद्धिवशात्त्वपि ॥ ११ ॥  
  
सुप्रसिद्धं च तद्वृत्ति तृतीयं हि महामते ।  
रुचिदिग्वीक्षमाणानामेकद्वारादिकात्मनाम् ॥ १२ ॥  
  
प्। १००)  
  
देवतायतनानां च नमतानां महामते ।  
शेषादिशयनानां च धूपादीनां निवेशने ॥ १३ ॥  
  
धर्मादिलक्षणे कार्या तद्वशादासनी स्थितिः ।  
इन्द्रादिलोकपालानां यज्ञादीनां तथैव च ॥ १४ ॥  
  
प्रयोजनवशेनैव मन्दमध्यपरायणैः ।  
कलशस्थं च कुण्डस्थं यन्त्रस्याराधनस्य च ॥ १५ ॥  
  
एवमेवमनुष्ठेयं लोकेशानस्य पूजनम् ।  
वनेऽत्र गहने विप्र सद्भूधरगुहान्तरे ॥ १६ ॥  
  
भूगृहे बलिभूमौ वा लोकधर्मरतात्मनाम् ।  
लोके शासन शास्त्रार्थं [^8] मन्त्राणां संस्थितिं सदा ॥ १७ ॥  
  
सममन्त्रस्य [^9] दृष्ट्या वै कार्या कमलसम्भव ।  
अतत्व * * * * वदब्जोत्थ [^10] मन्त्रतत्त्वज्ञमाचरेत् ॥ १८ ॥  
  
नगरायतनादीनां सुस्थिराणां च सर्वदिक् ।  
एवं ज्ञात्वा पुरा सम्यग्दिग्विदिङ्नियमं तथा ॥ १९ ॥  
  
सुयोग्यतावशेनैव स्वस्यान्तः [^11] करणाय च ।  
समाचरेत् ततो न्यायं मण्डलानां यथा शृणु ॥ २० ॥  
  
सदैव शक्तिभावेन सद्रूपात्मनि वर्तते ।  
स्थूलसूक्ष्मद्वयं विप्र त्वेवं सत्वात्मना सह ॥ २१ ॥  
  
व्यक्तिशक्तिसमूहं तु सूक्ष्मात्मन्यनुवर्तते ।  
सत्ताख्येन स्वरूपेण [^12] संयुक्ता सूक्ष्मदेहिनाम् ॥ २२ ॥  
  
स्थूलात्मन्यब्जसम्भूत [^13] संस्थिता सर्वदैव हि ।  
ऊह्येऽत्र विहितो वाऽपि बहिरन्तर्व्यपेक्षया ॥ २३ ॥  
  
पद्मावनिसमीपे तु पक्षन्यासो विधीयते ।  
द्विधा सत्तात्मकं रूपं रूपं सर्वस्य देवहि ? ॥ २४ ॥  
  
समीपे यागभूमौ तु विहिता न्यासकर्मणि ।  
बृहद्रूपं तु सर्वेषामन्योन्यारागता ? द्विधा ॥ २५ ॥  
  
मण्डलीयेषु पीठेषु यस्मादब्जसमुद्भव ।  
वादगात्रकबिम्बानाम् द्विविधा वर्तते स्थितिः ॥ २६ ॥  
  
स्वेनोपदान्वितस्पष्टा ? सुस्पष्टाऽन्या च केवला ।  
एवं ज्ञात्वा पुरा सम्यग् यथावदमलेक्षण ॥ २७ ॥  
  
पूर्ववन्मण्डलानां तु पर्यन्तन्यासमाचरेत् ।  
सर्वदा सर्वयागानां दलाद्व्योमदलान्तरे ॥ २८ ॥  
  
शब्दे प्रकाशमात्रं तु स्वदैत्यं न्यसेद्ध्रुवम् ।  
व्योमबाह्ये त्वपीठानामग्निकोणादितो न्यसेत् ॥ २९ ॥  
  
युगस्वभावमूर्तिं [^14] च धर्माद्यं हि चतुष्टयम् ।  
तन्निविष्टं तथा भूतं तद्व्यत्ययगुणं [^15] हि यत् ॥ ३० ॥  
  
सह [^16] ऋक्पूर्वसामान्यं कालभेदेन चान्वितम् ।  
ततो देशे सपीठानां तदुद्देशं [^17] तथैव च ॥ ३१ ॥  
  
तदैव शब्दाकाशं [^18] तु चतुर्था त्वेक एव हि ।  
शरदिन्दुकलासारकान्तिभूतं तु विन्यसेत् ॥ ३२ ॥  
  
पीठानामष्टबिम्बानां प्रादक्षिण्येन योजयेत् ।  
आग्नेयादौ चतुष्कार्थे [^19] ईशकोणावसानकम् ॥ ३३ ॥  
  
धर्मज्ञानं च वैराग्यमैश्वर्यं कमलोद्भव ।  
प्रागादावुत्तरान्तं तु त्वधर्मममलेक्षण ॥ ३४ ॥  
  
अज्ञानं [^20] च त्ववैराग्यमनैश्वर्यमनन्तरम् ।  
चतुःखण्डे तु वै पीठे केवले पूर्ववन्न्यसेत् ॥ ३५ ॥  
  
प्। १०१)  
  
धर्माद्यैश्वर्यमूलं [^21] तु यथोद्दिष्टक्रमेण तु ।  
बाह्यतश्चोपपीठे तु व्योमभावोपलक्षणैः ॥ ३६ ॥  
  
चतुष्टयभ्रमाद्यं तु पादन्यासादनन्तरम् [^22] ।  
पीठानामेकबिम्बोत्थं गात्राणां कमलोद्भव ॥ ३७ ॥  
  
द्विबिम्बचरणानां तु तत्र चाभ्यन्तरे क्रमात् ।  
व्यत्ययैस्सहधर्माद्यैः प्राग्वद्वेद्यास्ततो बहिः ॥ ३८ ॥  
  
गात्रकेषु [^23] कृताद्याश्च चत्वारश्च यथाक्रमम् ।  
साङ्घ्रिणा गात्रकाणां तु बिम्बमध्यात् तदात्मनाम् ॥ ३९ ॥  
  
पूर्वापराभ्यां बिम्बाभ्यामाग्नेयै तदनु न्यसेत् ।  
परापरविभागेन धर्मस्तत्रैव तद्बहिः ॥ ४० ॥  
  
दक्षिणोत्तरभागाभ्यामैश्वर्यं द्विज [^24] शक्तिदम् ।  
उदग्दक्षिणयोस्तत्र ह्यधर्माख्यं च रूपभृत् ॥ ४१ ॥  
  
प्राचीपूर्वापराभ्यां तु अधर्मं [^25] च द्विरात्मवत् ।  
युगं [^26] हि कृतनामाख्यमात्मना दक्षिणोत्तरे ॥ ४२ ॥  
  
याम्ये प्राक्पश्चिमे त्रेता ह्यज्ञानं दक्षिणोत्तरे ।  
वारुणे त्वप्यवैराग्यं द्विधा प्राक्पश्चिमे न्यसेत् ॥ ४३ ॥  
  
सोत्तरे दक्षिणे भागे द्वापरं विनिवेश्य च ।  
उत्तरे तु ह्यनैश्वर्यं दिग्द्वये [^27] दक्षिणादितः ॥ ४४ ॥  
  
बिम्बद्वये तु प्रागाद्यैर्वि धान्यकलिकं [^28] ततः ।  
त्रिबिम्बचरणे पीठे पञ्चबिम्बे तु गात्रके ॥ ४५ ॥  
  
अभ्यन्तरेषु पादानां धर्मास्तद्बहिरस्य च ।  
सूक्ष्म * * * * * * * * साधारास्तु कृतादयः ॥ ४६ ॥  
  
गात्रकेषु त्वधर्माद्या न्यस्तव्या मूर्तिलक्षणाः ।  
अथैकबिम्बपीठाग्रे पञ्चबिम्बे तु गात्रकम् ॥ ४७ ॥  
  
यथा तदनु सार्धेन एकाग्रमवधारय ।  
स्वक्षेत्रेषु च धर्माद्या न्यस्तव्या व्यक्तलक्षणाः ॥ ४८ ॥  
  
मध्यतो गात्रबिम्बानामधर्माद्यास्तथाविधाः ।  
तस्य सव्यापसव्याभ्यां बिम्बाभ्यां कमलोद्भव ॥ ४९ ॥  
  
एक एव द्विधा चैव ऋग्वेदं सूक्ष्मलक्षणम् ।  
ततस्सत्तास्वरूपं तु कृतं तदुपपक्षयोः ॥ ५० ॥  
  
एवं दक्षिणदिग्भागे यजुस्त्रेतायुगान्वितम् [^29] ।  
प्रत्यक् प्राग्द्वापरं ह्युदक् साथर्वयुगः [^30] कलिः ॥ ५१ ॥  
  
द्विबिम्बचरणानां तु पीठानां कमलोद्भव ।  
द्विबिम्बगात्रकाणां तु विन्यासमथ मे शृणु ॥ ५२ ॥  
  
मन्त्रबिम्बेषु पादानामग्ने रीशपदावधि [^31] ।  
परस्वरूपा धर्माद्या बहुस्थूला [^32] कृतादयः ॥ ५३ ॥  
  
मध्ये बिम्बेषु गात्रानां धर्माद्या परमात्मकाः ।  
तत्पक्षयोस्तु साकाराः श्रुतिसङ्घा द्विधाद्विधा ॥ ५४ ॥  
  
द्विबिम्बचरणे पीठे तदन्यत् पञ्चबिम्बके ।  
परस्थलीविभेदेन [^33] धर्माद्यास्वायतेषु च ॥ ५५ ॥  
  
ततोऽधर्मादयस्स्थूला मध्यतो गात्रभूमिषु ।  
पद्मावनिसमीपे तु मध्यबिम्बस्य पक्षयोः ॥ ५६ ॥  
  
सत्तास्वरूपद्वित्वेन न्यसनीया ऋगादयः ।  
एवमाकृतिमन्येऽपि [^34] बहिः प्राग्वद्द्वयोरपि ॥ ५७ ॥  
  
कृतादयस्तु साकाराश्चात्मनाद्व्यात्मना [^35] न्यसेत् ।  
चतुर्बिम्बेषु पादेषु पीठेष्वेव महामते ॥ ५८ ॥  
  
प्। १०२)  
  
अन्यत्रपञ्च [^36] बिम्बेषु * * * * * * * * न्यासक्रममथोच्यते ।  
तत्र धर्मादयस्तावत् परसूक्ष्ममयाः क्रमात् ॥ ५९ ॥  
  
सर्वान्तरस्थतद्बाह्ये प्रत्यग्रे तु पदेपदे ।  
ताभ्यां तदनु बाह्यस्थां बिम्बाभ्यां विनिवेश्य च ॥ ६० ॥  
  
स्थूलत्वेन [^37] ततो भूयस्तथारूपा युगास्तथा ।  
न्यस्तव्या युग्मयोगेन स्याच्चतुर्णां यथाऽष्टधा ॥ ६१ ॥  
  
साकारस्तु ह्यधर्मात्मा गात्रकाणां हि मध्यतः ।  
समं [^38] व्यूह्य क * * * * सम्यक् पक्षबिम्बमपि स्थितम् ॥ ६२ ॥  
  
वासाभावद्विधैकैकं [^39] पुनरप्यत्र पूर्ववत् ।  
त्रि [^40] प्रकारा द्विधावस्था ऋग्वेदाद्यास्ततो न्यसेत् ॥ ६३ ॥  
  
गात्रकेष्वष्टबिम्बेषु चतुर्बिम्बेषु चाश्रिषु ।  
विन्यासं [^41] * * * * चाब्जोत्त्थ यथा तदवधारय ॥ ६४ ॥  
  
आरभ्यान्तरबिम्बाद्यैर्बाह्यबिबान्तमङ्घ्रिषु ।  
परसूक्ष्मविभक्तेन ततो धर्मादयः क्रमात् ॥ ६५ ॥  
  
तत्रैव पक्षदेशाभ्यां कृता युग्मयुतो गतः ? ।  
मुखसेनावहा मूर्तिलक्षणा विनिवेश्य च ॥ ६६ ॥  
  
स्थूलभूतस्वधर्माद्या गात्रकाणां तु मध्यतह् ।  
पत्रसूक्ष्मात्मना तेषां बिम्बमध्यबहिस्स्थिते ॥ ६७ ॥  
  
स्थूलात्मा सर्व-ऋग्वेदमेकं तत्पक्षयोर्द्विधा [^42] ।  
पुनस्सूक्ष्मात्मना चैव न्यसेत्तदुपपक्षयोः ॥ ६८ ॥  
  
भूतस्तद्बाह्यसंस्थाभ्यां ? पादाभ्यां [^43] तत्पदात्मनाम् ।  
एष एव हि तद्विप्र न्यसनीयं प्रयत्नतः ॥ ६९ ॥  
  
एवं दक्षिणदिग्भागादुदङ्निष्टं द्विजोत्तम ।  
अथर्ववेदपर्यन्तं यजुर्वेदादिकं न्यसेत् ॥ ७० ॥  
  
दृकृश्रोत्रपाणिपादानां [^44] करणानां यथैव हि ।  
सत्वैवाकातुश्च ? [^45] वै विश्व तथैतेषां द्विते ? ततः ॥ ७१ ॥  
  
इति श्रीपाञ्चरात्रे पौष्करसंहितायां आसनदेवतान्यासो नाम  
  
त्रयोविंशोऽध्यायः ॥ २३ ॥  
  
  

[^1]: ग्, घ्: आर्याचारकत्वेन

[^2]: ग्, घ्: कर्मणाम्

[^3]: ग्, घ्: भवादिवत्

[^4]: क्, ख्: दृग्वह्निज्वालेन

[^5]: ग्, घ्: बहिरव्यच्यते

[^6]: ग्, घ्: भावभूतानाम्

[^7]: ग्, घ्: गुणाबहि तिहाच्चाशु

[^8]: क्, ख्: शास्त्राख्य

[^9]: ग्, घ्: सद्यमन्त्रस्य

[^10]: क्, ख्: दब्जार्यम्

[^11]: क्: स्वस्यान्त्य

[^12]: क्: स्वरूपेण * * * * *

[^13]: क्, ख्: स्थूलात्मनि इत्यादि दैवत्यन्न्यसेद्ध्रुवम् इत्यन्तं सार्धं श्लोकषट्कं गलितम्

[^14]: ग्, घ्: ज्ञानस्वभाव * * *

[^15]: ग्, घ्: तद्व्यत्ययगणम्

[^16]: ग्, घ्: सहान्यत्पूर्व

[^17]: ग्, घ्: तदुद्देशे

[^18]: ग्, घ्: शब्दकोशै

[^19]: ग्, घ्: चतुष्कं तु

[^20]: क्, ख्: अज्ञानं च अवैराग्य

[^21]: ग्, घ्: धर्माद्यैश्वर्यनिष्कम्

[^22]: क्, ख्: पादा * * * * दनन्तरम्

[^23]: क्, ख्: गात्रक्षेषु

[^24]: क्, ख्: त्विचशक्ति

[^25]: क्, ख्: म्यां तु * * *

[^26]: * * * नामाख्य

[^27]: ग्, घ्: दिश्यये

[^28]: ग्, घ्: विधानकलिकम्

[^29]: क्, ख्, ग्, घ्: यदुस्त्रेता

[^30]: ख्, घ्: त्वथर्वायुगनीकलिः एनमाकृतिमन्त्येपि

[^31]: क्, ख्: मग्नेः श्रीश

[^32]: क्, ख्: बहु * * * * ला

[^33]: ग्, घ्: परस्थूलीविभेदेन

[^34]: क्, ख्: एनमाकृतिमन्त्येपि

[^35]: क्, ख्: -द्वामनाच्चात्मना

[^36]: क्, ख्: अन्यपत्रं च

[^37]: क्, ख्: * * * लस्सोततो

[^38]: ग्, घ्: * * * समं व्यूहकासम्यक् पक्षबिम्बमधिस्थितः

[^39]: ग्, घ्: द्वाहवभाव

[^40]: क्, ख्: त्रि * * * काराद्विधाव्यवस्था * * * वेद्यास्ततो

[^41]: क्, ख्: विन्यासं * * * * चाब्ज * * * यथा

[^42]: क्, ख्: तच्चक्रयोः

[^43]: क्, ख्: पाद्याभ्याम्

[^44]: क्, ख्: दिक्श्रोत्र

[^45]: सर्वत्र विकृतान्यक्षराणि
