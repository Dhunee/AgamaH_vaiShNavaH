+++
title = "१९ अध्यायः"

+++
अथ एकोनविंशोऽध्यायः  
  
पौष्कर उवाच  
  
लक्ष्मीनाथ ममाचक्ष्व हेतुना केन हीयते ।  
येनातिसुदृढो भावस्त्वयि [^1] चात्र सदैव हि ॥ १ ॥  
  
श्रीभगवानुवाच  
  
धामया ? [^2] श्रित्य शाठ्येन महार्हमपि [^3] लीलया ।  
द्रष्टव्यं [^4] वा पूजितं वै दूरादपि नमस्कृतम् [^5] ॥ २ ॥  
  
प्राप्यते चक्रवर्तीनामाधिपत्यं तु पौष्कर ।  
सकामैर्भगवानत्र ब्रह्म नारायणात्मकम् ॥ ३ ॥  
  
विना ? सद्भक्तिभावेन त्विष्टं ? विप्राचिरात्ततः ।  
हेरा ततस्तु ? मूलानां वन्दनीयामरेषु च ॥ ४ ॥  
  
सिद्धितश्श्रद्धया [^6] यैस्तु तर्पितश्चानलान्तरे ।  
संस्कृता [^7] परया भक्त्या ते पूज्यत्वं [^8] गतादिह ? ॥ ५ ॥  
  
ब्रह्मादित्येन्दुरुद्राणामयोनां ? सिद्धसन्ततेः ।  
सद्यागयाजी मनुजो यावद्देहेऽवतिष्ठति [^9] ॥ ६ ॥  
  
तावदस्य फलं भूयो जीवमुक्तस्य ? मे शृणु ।  
सम्पूर्णायुश्च भवति ह्यपमृत्युविवर्जितः [^10] ॥ ७ ॥  
  
नीरुजो हृष्टतुष्टश्च बलवानप्यकण्टकः ।  
प्राप्नोत्यनुपमैश्वर्यं बल्लभस्सार्वकालिकम् ॥ ८ ॥  
  
पुत्रदारांस्तथा बन्धून् सभृत्यबलवाहनः [^11] ।  
विवेकधर्मसंयुक्तो वृद्धिं याति क्षणात् क्षणम् ॥ ९ ॥  
  
करोत्यत्र महायागं सङ्कल्पादेव केवलात् ।  
लभते विपुलां कीर्तिं सद्धर्मेणाभिवर्धते ॥ १० ॥  
  
कर्मणा मनसा वाचा यत् प्रागशुभमार्जितम् ।  
आबाल्यात् तस्य तत् सर्वं नाशमायाति तत्क्षणात् ॥ ११ ॥  
  
किं पुनर्योऽत्र निष्णातस्सर्वभावेन सर्वदा ।  
चतुर्वर्गफलार्थी वै साधुमार्गे व्यवस्थितः ॥ १२ ॥  
  
अतीताद्वर्तमानाच्च * * * * ह्येष्यादखिलात् [^12] कुलात् ।  
तदीया ब्रह्मलोकं च नरकस्थाश्च यान्त्यपि ॥ १३ ॥  
  
यानैश्चन्द्रप्रतीकाशैर्द्योतयद्भिर्दिशो दश ।  
स्तूयमानश्च गन्धर्वैर्गीयमानश्च [^13] किन्नरैः ॥ १४ ॥  
  
बीज्मयानश्च चमरैरप्सरोभिस्समन्ततः ।  
अयमेव महात्माऽसौ देहपातादनन्तरम् [^14] ॥ १५ ॥  
  
सकाया कामचारी स्यात् सर्वत्र भगवानिव ।  
प्राग्भुक्ता चाणिमादीनि स्वेच्छयाऽवतरेत् पुनः ॥ १६ ॥  
  
जात्युत्कर्षं समाश्रित्य प्रभावात्तस्य कर्मणः ।  
कुले सतां च सिद्धानां देशे धर्मपरे शुभे ॥ १७ ॥  
  
जातस्तस्माच्छ्रिया [^15] युक्तो धीमान् सत्यपराक्रमः ।  
प्रवर्तनार्थमन्येषां भविनां करुणापरः ॥ १८ ॥  
  
प्। ८१)  
  
भुञ्जमानस्तु विषयानविरुद्धान् सदैव हि ।  
ज्ञानकर्मरतस्सम्यङ्मतिमान् सुप्रसन्नधीः ॥ १९ ॥  
  
तिष्ठेद्यथेष्टं संसारे रागनिर्मुक्तमानसः ।  
अन्ते भूतमयं देहं [^16] त्यक्त्वाऽस्ते वासुदेववत् ॥ २० ॥  
  
सकृदष्यर्चितो देवो नवाब्जे मण्डलोत्तमे ।  
विद्याबीजे [^17] समुद्भूते विद्यमात्रे विनिर्मिते ॥ २१ ॥  
  
विश्वात्मा मूर्तिभेदस्य सत्यानन्दस्वरूपधृक् ।  
विरजस्कैरमुक्तैस्तु मन्त्रैर्ब्रह्मप्रकाशकैः ॥ २२ ॥  
  
न भूयस्सम्भवस्तस्य भवेऽस्मिन् भयसङ्कुले ।  
आरम्भाववं ? कामस्य नैष्ठिकस्यापवर्गिणः ॥ २३ ॥  
  
पौष्कर उवाच  
  
मूर्तयस्तु मया सम्यक् परिज्ञाताः पुराऽत्र याः [^18] ।  
ज्ञातुमिच्छामि विद्याख्यं मन्त्राणां लक्षणं प्रभो ॥ २४ ॥  
  
यैः पद्मकल्पना कार्या पद्मैर्निर्वर्तितैः प्रभो ।  
ब्रह्मप्रकाशकानां तु मन्त्राणामथ लक्षणम् ॥ २५ ॥  
  
यैरुद्दिष्टं महायागे नवाब्जे पूजनं तथा ॥  
  
श्रीभगवानुवाच  
  
सर्वकामप्रदातव्य ? इच्छाधारानिभं तव ।  
महसमूहविभव क्षेत्रभूतास्पदेति च ॥ २६ ॥  
  
मध्यपद्मे [^19] पदानां च नवकं परिकीर्तितम् ।  
तत्त्वगर्भ जगद्वीतं क्षारते क महात्मने ? ॥ २७ ॥  
  
विद्यात् स्वरूपं [^20] निखिलमव्यक्तं त्रिगुणेन [^21] वै ।  
शब्दब्रह्ममसङ्ख्येयं भगवाभाग्महामयः ? [^22] ॥ २८ ॥  
  
प्रकृते बहुमूर्तेऽथ प्रधानालम्बने तथा ।  
पादं वै ब्रह्मसोपानं तृतीये कमलेऽब्जज ॥ २९ ॥  
  
सङ्कल्पसिद्धिविषयानथ [^23] वस्तुप्रकाशक ।  
अविनाश महाबुद्धे व्यूहादष्टगुणा ? यतः ॥ ३० ॥  
  
मायामयेऽन्ते कमले चतुर्थे तु पदं स्मृतम् ।  
गुप्त प्रत्यक्ष नीरूप सर्वाधार सुखास्पद ॥ ३१ ॥  
  
प्रजापते जीवकोश लिङ्गपुर्यष्टके [^24] ति ।  
दिग्देशकालप्रकटात् चिद्बुद्धेर्बुद्धिगोचर [^25] सर्वेच्छापरिपूरकः [^26] ।  
परिमाणो [^27] विश्वरूपं वा स्पष्टे मम्बुजेत्यमी ? [^28] ॥ ३३ ॥  
  
सदातनोऽप्यपूर्णश्च ? भद्रसर्वाभगास्सता ? [^29] ।  
नानास्वरूप शब्दादे [^30] र्बहुभेदो ? ततोऽब्जज ॥ ३४ ॥  
  
प्रभवच्चिद्य ? [^31] ब्रह्मेति सप्तमेति क्रमाः [^32] क्रमैः ।  
व्यक्ताव्यक्त ? ततो माये विद्ये व्यक्तविकासके [^33] ॥ ३५ ॥  
  
पुरो * * * * च्छिन्नसन्तान ? [^34] अष्टमे कमले पदात् ।  
भूतभव्य भविष्याथ परिमाणविजृम्भिताः ? ॥ ३६ ॥  
  
प्। ८२)  
  
महाचक्रमाहावर्ता सिद्धे सिद्धफलप्रदा ? ।  
इति विद्यापदानां च स्वरूपेण प्रकाशितम् ॥ ३७ ॥  
  
अथ ब्रह्मपदानां च लक्षणं चावधारय ।  
सकृद्विभागता सद्ब्रह्म सुप्रतिष्ठित अनाहतः ॥ ३८ ॥  
  
महाविभूषतानन्द ? ध्रुव नित्योऽमि(दि)ताक्षर ? ।  
अज सम्पूर्णषाड्गुण्य अचिन्त्याद्भुत केवल ॥ ३९ ॥  
  
सर्वशक्ते असङ्कीर्ण सुशान्त पुरुषोत्तम ।  
शाश्वताचल सर्वेष निर्विकार निरञ्जन ॥ ४० ॥  
  
स्वभाव [^35] वासुदेवत्य निस्तरङ्गे [^36] स्त्रिपौष्कर ।  
उपादेयमनौपम्य सुप्रकाशस्थिरामृत [^37] ॥ ४१ ॥  
  
अग्राह्यानन्त [^38] चिद्रूप हंसेति तदनन्तरम् ।  
अव्ययातर्क [^39] कूटस्थ निर्मलापार सद्बृहत् ॥ ४२ ॥  
  
सर्वातिशायिनी यत्र इत्यब्जे पञ्चमेऽब्जज ।  
पुण्डरीकाक्ष सम्बुद्ध परिपूर्णगुणोज्झित ॥ ४३ ॥  
  
अकलङ्क असङ्कल्प ज्ञेयापरिमित [^40] श्रिया ।  
सदानन्दापतीहीनि ? [^41] बीजं हन्यपलायन् ? ॥ ४४ ॥  
  
अनन्त सम्मितस्सर्वं ज्ञानज्ञेय सनातन ।  
विकासित्वैथसैर्यक्ष ? परमानन्द भास्वर ॥ ४५ ॥  
  
स्वच्छन्दगमनालोक नित्यतृप्त निरब्जज ? ।  
लोकन्नाथ अनिर्देश्य प्रशान्त परमेश्वर ॥ ४६ ॥  
  
निष्कम्प निर्विकल्पे कं ? महाधर्म महामतम् [^42] ।  
इति ब्रह्मपदानां च लक्षणं सम्प्रकाशितम् ॥ ४७ ॥  
  
यैस्स्मृतैः पूजितैर्वा तैर्ब्रह्म सम्पद्यते पुमान् ॥  
  
पौष्कर उवाच  
  
नष्टसिद्धिप्रदाः पूर्वं कथिता मूर्तयस्तथा ।  
मन्त्रराशिद्वयस्यास्य किमत्रार्थप्रयोजनम् ॥ ४८ ॥  
  
श्रीभगवानुवाच  
  
कर्षणादिप्रकृष्टस्य विज्ञानेनान्वितस्य [^43] फलभावनया विना ।  
ऊर्ध्वतो देहविन्यासो विदधादच्युतं पदम् ॥ ५० ॥  
  
प्रवृत्तिश्च निवृत्तिश्च क्रमचैतद् द्विधाऽब्जज ।  
जयन्ति भोगैकरताः प्रवृत्तेन तु कर्मणा ॥ ५१ ॥  
  
परितृप्तास्तुसम्भोगैः निवृत्तेनाचरन्ति [^44] च ।  
सर्वदा षड्गुणैश्वर्यं फलेन हि स सिध्यति ॥ ५२ ॥  
  
तानि संशुद्धभावानां भावसंसिद्धभाविनाम् ।  
विद्याब्रह्ममयाख्यैस्तु नित्यमेव तथाऽब्जज ॥ ५३ ॥  
  
प्रवृत्तिफलदा मन्त्रा यैर्विद्या तपचर्यते ? [^45] ।  
कर्मणा केवलेनैव फलमिच्छति योऽचिरात् ॥ ५४ ॥  
  
शृणु तेन यथा कुर्यात् त्वाधाराधेयकल्पने ? ।  
सर्वकामप्रदाद्यैस्तु पादैः कल्प्य कजावलीम् ॥ ५५ ॥  
  
  
प्। ८३)  
  
कर्णिकोदौ यथासिद्धिं प्रवृत्तिदशगोचर ? [^46] ।  
पादानां नवकेनैव मधिष्ठायां ? [^47] तु मध्यमम् ॥ ५६ ॥  
  
ततस्त्विन्द्रपदं स्याच्च पद्मादीशपदावधि ।  
मध्यपद्मक्रमेणैव नवकं नवकं न्यसेत् ॥ ५७ ॥  
  
पादानां कर्णिकादौ तु व्यधिष्ठातृव्यपेक्षया ।  
एवं विद्यामयं पद्मं व्यूहं निष्पाद्य सर्वदा ॥ ५८ ॥  
  
आराधना? मूर्तीनां भोगमोक्षफलाप्तये ।  
साम्प्रतं भोगयागार्थं [^48] पादपूजाक्रमेण तु ॥ ५९ ॥  
  
सकृद्विभागपूर्वैस्तु [^49] पदैस्सद्ब्रह्मवाचकैः ।  
प्रणवादिनमोन्तैस्तु अर्घ्यपुष्पादिनाऽर्च्यते ॥ ६० ॥  
  
क्रमेण प्रभवेनैव तल्लक्षणमथोच्यते ।  
मध्ये मध्यगते [^50] पद्मे प्रापदं [^51] विनिवेश्य च ॥ ६१॥  
  
प्रभातयष्टञ्चान्याद्या ? पादादाग्नेयदिग्दलम् ।  
यद्भ्रमं विधिना येन प्रागुक्तं न तु तादृशम् [^52] ॥ ६२ ॥  
  
अत्रापि नित्यसंसिद्धं प्राग्भागं च समाश्रयेत् ।  
पद्मानां पद्मपत्राणां पादपूजाविधौ सदा ॥ ६३ ॥  
  
ततोऽवतार्य सम्पूज्य स्वेच्छया तत्र मूर्तया ।  
एकमूर्तिर्द्विमूर्तिश्च त्रिमूर्तेन्तमयावति ? [^53] ॥ ६४ ॥  
  
मध्ये पद्मु समारभ्य यावदीशानपङ्कजम् ।  
विद्यातत्त्वप्रदानं तु पूजनं प्राहरेत् ततः ॥ ६५ ॥  
  
स्वाहान्तं प्रणवाद्यानां मध्यपद्मादितः क्रमात् ।  
कर्णिकादौ समारभ्य पूर्तेरग्रच्छदात्तु वै ॥ ६६ ॥  
  
तत्प्रागपेक्षया यावत् प्रादक्षिण्येन मध्यगम् ।  
अनेनैवाब्जसम्भूत न्यायेन कमलाष्टकम् ॥ ६७ ॥  
  
मध्यपद्मस्य यागाभ्यां बाह्यस्थं पूरणीय च ।  
सर्वगा मध्यमा मूर्तिस्सर्वतोऽक्षिशिरोमुखम् ॥ ६८ ॥  
  
भावयित्वाऽथ विन्यस्य यावता यत्र कुत्रचित् ।  
आवाह्यान्यत्र विन्यस्य मूर्तयस्तस्य सम्मुखाः ॥ ६९ ॥  
  
अथार्चावसरे प्राप्ते मूर्तेमूर्तेः क्रमेण तु ।  
सम्मुखीकरणं कुर्यादात्मना सह पौष्कर ॥ ७० ॥  
  
एवमुक्तं सकामानां [^54] वैदन्यासं तु चार्चनम् ।  
कैवल्यं [^55] यः क्रियात् पूर्वमभ्यर्थयति साधकः ॥ ७१ ॥  
  
पदमन्त्रैस्तु [^56] विद्याख्यैः प्राग्वत् पद्मजकल्पना ।  
निष्पाद्याप्यययुक्ता वै ततो मोक्षापि * * * * ततैः ॥ ७२ ॥  
  
क्रमेण पूजनं कुर्यद्यजेन्मूर्तिगणं ततः ।  
भूयो मध्यस्थपद्माच्च कुर्याद्ब्रह्मवदर्चनम् ॥ ७३ ॥  
  
भ्रमणेनाभ्यचारव्येन ? तस्यापि शृणु लक्षणम् ।  
आविद्याख्य वदाद्दद्यात् [^57] प्रागुक्तमखिलं च यत् ॥ ७४ ॥  
  
व्यत्ययं विद्धि तत् सर्वं सविधानं तु * * * * ।  
  
पौष्कर उवाच  
  
वासुदेवादिमूर्तिनां नवानां कथितं पुरा ।  
पूजार्थं नवपद्मं तु सबिम्बं मण्डलोत्तमम् ॥ ७५ ॥  
  
प्। ७४)  
  
इदानीं नयतस्तस्मान्मध्ये चाग्निं यथास्थितम् ।  
एकद्वित्रिचतुष्पञ्चमूर्तयस्तु तथेच्छया [^58] ॥ ७६ ॥  
  
कथ नवानामब्जानां पूजनीयं ममादिश ॥  
  
श्रीभगवानुवाच  
  
बिम्बपीठादिसंयुक्तं नवाब्जं मण्डलं हि यत् ।  
पुरा प्रोक्तं तु वै तस्मिन् स्थासाव ? नवमूर्तयः ॥ ७७ ॥  
  
साङ्गास्सपरिवाराश्च न्यस्तव्याश्च सकृत्सकृत् ।  
बिम्बं विधानपीठादिद्वाराद्यैर्नवभिर्युतम् ॥ ७८ ॥  
  
वृत्तं रेखागणेनाथ सर्वैस्तैरुज्झितं तु वा ।  
नवाब्जं [^59] मण्डलं कृत्वा यथासम्पत्ति विस्तृतम् ॥ ७९ ॥  
  
विद्याब्रह्ममयैर्मन्त्रैर्निमित्तं पूजितं तथा ।  
साधारमेकमूर्तादौ मूर्तीनां विद्धि तद्द्विज ॥ ८० ॥  
  
सव्याप्तौ ? सन्निधानं च नवमूर्तेर्विशेषतः ॥  
  
पौष्कर उवाच  
  
नवमूर्तेर्मया ज्ञातं पुरा चात्र निरोधनम् ।  
एकमूर्तेस्समारभ्य अष्टमूर्त्यवसानकम् ॥ ८१ ॥  
  
अथ मन्त्रं जगन्नाथ विन्यासं तु विधीयते ॥  
  
श्रीभगवानुवाच  
  
षडङ्गमेकमूर्तिं च ह्येकैकं नवकं न्यसेत् ।  
नवानां कर्णिकानां तु तदङ्गानि दलेषु च ॥ ८२ ॥  
  
द्विमूर्तेः प्रथमा मध्ये द्वितीयाष्टाषु वै क्रमात् ।  
त्रिमूर्तेर्दिक्चतुष्केऽथ [^60] द्वितीयां विनिवेश्य च ॥ ८३ ॥  
  
विदिक्ष्वष्टचतुष्केषु तृतीयायां समन्वित ? ।  
प्राक् प्रत्यगाभ्यां पद्माभ्यां चतुर्मूर्तेर्वरं न्यसेत् ॥ ८४ ॥  
  
तृतीयायाम्यसौम्याभ्यां [^61] चतुर्धा कोणकेषु च ।  
पञ्चमूर्ते र्द्वितीयाथ [^62] प्रागाग्नेयाम्बुजद्वये ॥ ८५ ॥  
  
तृतीया याम्यया त्वब्जे चतुर्थी वरुणानिले ।  
उदगीशगताभ्यां तु पद्माभ्यां पञ्च विन्यसेत् ॥ ८६ ॥  
  
षण्मूर्तेरीशदिक्पद्मे [^63] द्वितीयां विनिवेश्य च ।  
तृतीयां पूर्वसौम्याभ्यां वह्निवायुगतेषु च ॥ ८७ ॥  
  
पञ्चमं पश्चिमे याम्ये षष्ठी निर्-ऋतिनिर्गते ।  
ईशपूर्वस्थपद्मानां सप्तमूर्तेस्तु या परा ॥ ८८ ॥  
  
तृतीयाग्निपदस्थे च चतुर्था दक्षिणे कजे ।  
रक्षोवारुणपद्माभ्यां पञ्चमा कमलोद्भव ॥ ८९ ॥  
  
वायव्येऽथ उदक्पद्मे शेषमूर्तीश्च विन्यसेत् ।  
ईशप्रागग्निपद्मेषु यात्वाप्यानिलकेषु च ॥ ९० ॥  
  
द्वयेऽनिले सौम्ययाम्ये अष्टमूर्तेस्सदाऽब्जज ।  
अङ्गीकृत्य पदन्यासमिहोक्तं द्विविधं तु वै ॥ ९१ ॥  
  
प्। ८५)  
  
सङ्कल्पविहितं मन्त्रं सव्याप्तावात्वया ? यजेत् ।  
शशि ? ब्रह्म समाप्नोति स्वादुष्टादभिरीप्सितं ? ॥ ९२ ॥  
  
इदमुक्तं समासेन सामान्यं मूर्तिपूजनम् ।  
वक्ष्ये विशेषविन्यासं नवात्वन्यत्र [^64] मण्डले ॥ ९३ ॥  
  
स्थितसञ्चारभेदेन पुनः पुण्येन पद्मज ।  
विन्यस्य कोटरोर्ध्वे च आदिमूर्तिं च मध्यतः ॥ ९४ ॥  
  
तदीयमथलाखीनं ? स्वस्थानेऽङ्गगणान्न्यस्त् ।  
ततः पत्राष्टके पूज्यं क्रमात् सङ्कर्षणादिकम् ॥ ९५ ॥  
  
अथ प्राक् पङ्कजे स्वोर्ध्वे यजेत् सङ्कर्षणं द्विज ।  
वासुदेवादिकं कृत्वा तच्छेषं मूर्तिसप्तकम् ॥ ९६ ॥  
  
तथैवावरणत्वेन यजेत् पत्राष्टकं क्रमात् ।  
एवमेव वराहान्तं क्रमान्मूर्तिगणं यजेत् ॥ ९७ ॥  
  
किन्तु कोटरया तस्य मन्त्रमूर्तेर्महात्मनः ।  
विनिवेश्यादिमूर्तिं च समासात् तालकेतुवत् ॥ ९८ ॥  
  
एवं हि मूर्तिनवकमब्ज * * * * च्छे न ? वशं न्यसेत् ।  
संसारभयभीतं तु सर्वकामफलाप्तये ॥ ९९ ॥  
  
पदानां च विलोमेन यथोद्दिष्टं पुरार्चनम् ।  
वाराहाद् वासुदेवाधि नाथ ? फलवशाद्भवेत् ॥ १०० ॥  
  
मूलमन्त्रस्य मूर्तीनां सामान्ये गगने सति ।  
मूर्तीनां तु तनुन्यासं प्राप्तादङ्गगणात्तु वै ॥ १०१ ॥  
  
असामान्येषु वैतेषु मालानां प्राङ्गिवेशनम् ।  
कृत्वाऽथ [^65] पञ्च सप्त च तृतीये विनिवेश्य च ॥ १०२ ॥  
  
द्वाविम्श [^66] पञ्चसप्तस्तु तत्राद्यं च प्रभात्मकम् ।  
साकार [^67] परमम् चैव नामध्यानोपलक्षितम् ॥ १०३ ॥  
  
अपरं कमले स्वेस्वे एकपद्मेऽथ पौष्कर ।  
पद्मन्यासप्रयोगेण दलमूलक्षितौ तु वा ॥ १०४ ॥  
  
न्यस्तव्यमर्चनीयं च नानाध्यानोपलक्षितम् ।  
प्रभवस्थितिसंहारन्यासमूर्तियुतस्य च ॥ १०५ ॥  
  
साङ्गस्य मन्त्रनाथस्य न्यासमापेक्षितं द्विधा ।  
सिद्धयेऽर्चननपूर्वाणां कर्मणां नित्यमेव हि ॥ १०६ ॥  
  
मूर्तिन्यासस्तु विहितः प्राङ्मूलाङ्गगणात्तु वै ।  
यस्माद्वै मन्त्रवेत्तृणां षाड्गुण्यफलदास्तदा ॥ १०७ ॥  
  
अणिमाद्यां प्रयच्छन्ति तदाङ्गानि महात्मनाम् ।  
मूर्तिभ्यस्त्वविविक्तं यन्मन्त्रेशगुणजं फलम् ॥ १०८ ॥  
  
तदङ्गानि प्रयच्छन्ति मदमस्फुटमब्जज ? [^68] ।  
स्थित्यर्थं बहिरङ्गत्वं क्वचिन्मूर्तिभिराश्रितम् ॥ १०९ ॥  
  
अनुग्रहार्थं भक्तानां भोगमोक्षाभिलाषिणाम् ।  
भक्तानां भविनां नाथ [^69] ह्यन्तरङ्गत्व (स्त्व) मेव हि ॥ ११० ॥  
  
स्वयमङ्गीकृतं विप्र तेषां संसारशान्तये ।  
एवं न्यस्यार्चयित्वा तु कुर्याद्भक्तिपुरस्सरम् ॥ १११ ॥  
  
विशेषपूजनं तन्मे गदतश्चावधारय ।  
हिरण्यमानं रजतैस्सौवर्णैः कमलोत्तमैः ॥ ११२ ॥  
  
पद्मरागमहानीलवज्र वैडूर्यभूषितैः ।  
सत्प्रवाल महामुक्ताफलसन्तिच्छ ? [^70] पूजितैः ॥ ११३ ॥  
  
ततोऽन्यैस्सुशुभैः पुष्पैर्यथाकालोद्भवैर्यजेत् ।  
तुषारक्षारवल्मीक ? [^71] मलयारुणवासितैः ॥ ११४ ॥  
  
सुगन्धैर्मधुरैर्धूपैः पट्टवस्त्रानुलेपनैः [^72] ।  
केयूरकटकैश्चित्रैर्मुकुटैः कङ्कणैस्तथा [^73] ॥ ११५ ॥  
  
प्। ८६)  
  
महार्हैस्सुशुभैर्हारैरङ्गुलीयकनूपुरैः ।  
सम्पूज्य परया भक्त्या नवाब्जोदरगं विभुम् ॥ ११६ ॥  
  
व्यजनैश्चामरैश्छत्रैर्दर्पणैश्शयनैर्ध्वजैः ।  
घण्टाभिः किङ्किणीयुक्तैस्थि (स्सि) तैश्छत्रैर्वितानकैः ॥ ११७ ॥  
  
नानावर्णपताकाभिरर्धचन्द्रैस्सुबुद्बुदैः ।  
गोभिश्शिवैर्गजैर्यानैर्बहुभिर्बहुभूषणैः ॥ ११८ ॥  
  
प्रतिग्रहैः [^74] पादपीठैः पादुकाभिरुपानहैः ।  
घृतादिकैर्महादीपैरच्छिन्नैरर्चयेद्धरिम् ॥ ११९ ॥  
  
कुसुमप्रग्रहैश्शुभ्रैर्मधुपर्केण वै ततः ।  
षडृतुप्रभवैर्दिव्यैर्नैवेद्यैः पावनैः फलैः ॥ १२० ॥  
  
पवित्रैश्शीतलैस्स्वादुयुग्मगन्धैश्च ? पानकैः [^75] ।  
गुलखण्डाचितैर्भक्ष्यैर्बहुभिर्घृतपायसैः ॥ १२१ ॥  
  
सरसाभीरसालाभिः पयसा सुशृतेन च ।  
श्रद्धापूतेन मनसा यष्टव्यमजमव्ययम् [^76] ॥ १२२ ॥  
  
हेमराजतताम्रोत्थपात्राणि विततानि च ।  
हिरण्यतिलसच्छालिरसा बीजान्वितानि च ॥ १२३ ॥  
  
सफलानि सुपूर्णानि मन्त्रार्थं विनिवेश्य च ।  
लवङ्गतक्कोलैलात्वक्कर्पूरपरिभावितम् ॥ १२४ ॥  
  
जातिपूगफलोपेतं सुसुगन्धान्वितं [^77] बहु ।  
प्रदद्यात् प्रणतश्चान्ते ताम्बूलं [^78] जगतः पतेः ॥ १२५ ॥  
  
नानावाद्यविशेषैश्च नृत्तगीतस्तवादिकैः ।  
परितोषं नयेत् सम्यक् पुण्डरीकाक्षमव्ययम् ॥ १२६ ॥  
  
यद्यदिष्टतमं किञ्चिन्मनसः प्रीतिदं महत् ।  
वाप्य ?मविरुद्धं [^79] च तत्तत् सर्वं प्रकल्पयेत् ॥ १२७ ॥  
  
कुम्भमण्डलमध्यस्थमन्त्रमूर्ते जनार्दन ।  
अथ त्वत्प्रीतये दानैः हेमानानगरादीकैः ? [^80] ॥ १२८ ॥  
  
तन्मयानर्चयेत् तद्वद्विशुद्धेनान्तरात्मना ।  
नवाब्जे मण्डले ह्यस्मिन्नाब्रह्म भुवनादिकम् [^81] ॥ १२९ ॥  
  
पिबतिष्ठत्यनाहूतं ? मन्त्राख्यावरणाद्बहिः ।  
मन्त्राभिमन्त्रितबलैस्सा ? दकाक्षय * * * * * * * * ॥ १३० ॥  
  
आत्मनश्चोपराधाय ? या यज्ञानां ? तु सिद्धये ।  
अस्यादूरतरे यावद्वलयो मन्त्रसंस्कृताः ॥ १३१ ॥  
  
कीर्तिनाथस्य यागस्य वरदोपरि ? [^82] तद्द्विज ।  
यान्तिसिद्धास्तथा मन्त्रे मन्त्रेशैरखिलैर्युताः ॥ १३२ ॥  
  
भुवना भुवनेशाश्च नत्वा स्तुत्वेश्वरैस्सह ।  
देवता वसवस्साध्या अग्नयो वायवस्तथा ॥ १३३ ॥  
  
कुट्याद्यङ्गादयः [^83] कालो भूतभव्यभवात्मकः ।  
नक्षत्राश्चाखिलास्तारा [^84] राशयश्चाखिला ग्रहाः ॥ १३४ ॥  
  
आदित्या मारुता रुद्रा मर्त्यास्तु [^85] च तथाऽश्विनौ ।  
विश्वे देवास्सप्तर्षयः पितरो मुनयस्तथा ॥ १३५ ॥  
  
गन्धर्वाप्सरसाङ्गस्थाः किन्नराश्चारणोरगाः ।  
देवा विद्याश्च मनवः स्वाहा [^86] सिद्धा स्वधा ध्रुवा ॥ १३६ ॥  
  
धर्मस्सरस्वती सोमः खः प्रजापतयो युगाः ।  
ऋक्सामसूक्ताश्छन्दांसि लोकाश्चैव दिशोदश ॥ १३७ ॥  
  
प्। ८७)  
  
द्वीपा नद्यः तदस्थित्वा ? ससमुद्रा [^87] च मेदिनी ।  
पर्वतास्तरवो वल्यो रसाश्चौषधयोऽखिलाः ॥ १३८ ॥  
  
क्षेत्राभ्यायतनास्सर्वे योगपीठस्य नेकशः ? ।  
गावश्चामृतदोहास्तु जङ्गमाजङ्गमं च यत् ॥ १३९ ॥  
  
क्रमेण तस्मादेकैकं स्वनाम्ना तर्पयेद्गणम् ।  
नतिप्रणवगर्भेण भोगकैवल्यमाप्तये ? ॥ १४० ॥  
  
इति श्रीपञ्चरात्रे पौष्करसंहितायां नवनाभार्चनो नाम  
  
एकोनविंशोऽध्यायः ॥ १९ ॥  
  
(समुदित श्लोकसङ्ख्या १४३)  
  
  
  
  

[^1]: ग्, घ्: भावस्त्वथ

[^2]: क्, ख्: यामया

[^3]: ग्, घ्: महार्थमपि

[^4]: ख्: दृष्टं वा * * * * ; घ्: दृष्टं वै

[^5]: क्: तमस्तुतम्; ग्, घ्: तमस्कृतम्

[^6]: क्: सिद्धितच्छुद्धया; ख्: सिद्धितच्छ्रद्धया

[^7]: क्: वस्तुता; ग्: संस्तुता

[^8]: क्: भक्त्या * * * पूज्यत्व

[^9]: क्: देहे पतिव्रते

[^10]: क्: ह्यपमृत्युं विवर्जयेत्

[^11]: क्, ख्: स्वभूत्याबलवाहना

[^12]: ख्, घ्: माना च ददेष्या

[^13]: क्, ख्, ग्, घ्: स्तूय- -मानैश्च गीयमानैश्च

[^14]: ग्, घ्: देव पादादनन्तरम्

[^15]: ग्, घ्: जाततस्याश्रया

[^16]: क्: अन्ते तु पातयेत्

[^17]: क्, ख्: विद्याबिम्बे

[^18]: क्, ख्: पुरात्रयैः

[^19]: ग्, घ्: मध्यपद्म

[^20]: क्: विद्युत्स्वरूप

[^21]: ग्, घ्: त्रिगुणे तु

[^22]: क्: भगवाभावमहाप्रथम्

[^23]: क्: सङ्कल्पसिद्धविषयान्

[^24]: ख्, ग्, घ्: पूर्यष्टके दिवै

[^25]:

    क्, ख्: चिद्बुद्धेः प्रतिगोचराः ? ॥ ३२ ॥  
  
    धर्मोदये तु * * * * रिति [क्: दर्भोदधेतु * * * रिति


[^26]: ग्, घ्: परिपूजकः

[^27]: ग्, घ्: परिमाणे

[^28]: ग्: पास्पष्टे; घ्: वास्पष्टे बुजे त्यमी

[^29]: ख्: सर्वाभगास्पद; ग्, घ्: भद्रसर्वाभगस्सदाः

[^30]: ग्, घ्: शब्दादे बहुभेदे

[^31]: ग्, घ्: प्रभवच्छाद्य

[^32]: ग्, घ्: क्रमः

[^33]: क्, ग्: व्यक्तिविकासकः

[^34]: ग्, घ्: परं च्छिन्नसन्ताने

[^35]: क्, ख्: पांसुदेवत्य

[^36]: निस्तरङ्ग इति साधु

[^37]: क्, ख्: सम्प्रकाश

[^38]: ग्, घ्: अग्राह्यानन्द

[^39]: अतर्क्य इति साधु

[^40]: क्, ख्: ज्ञेयापरिमिति

[^41]: ग्, घ्: पतिहिनि

[^42]: ग्, घ्: महात्मन

[^43]:

    क्, ख्: विज्ञानेनोज्झितस्य च ।  
    केवलाब्जाब्जसम्भूतं तथा रूपफलात्मह ? ॥ ४९ ॥  
  
    तत्त्वैर्ज्ञानानुसिद्धिश्च [क्, ख्: तत्त्वज्ञानानुसिद्धिश्च


[^44]: क्, ख्: निवृत्तो नाशयन्ति

[^45]: ग्, घ्: विद्या तव चर्यते

[^46]: क्, ख्: प्राक्प्रन्त्रिदशगोचरा

[^47]: क्, ख्: मनिष्यायाम्

[^48]: ग्, घ्: भोगयोगार्थम्

[^49]: ग्, घ्: सङ्कृद्विभात

[^50]: क्, ख्: मध्ये मध्ये गते

[^51]: क्, ख्: प्राचदम्

[^52]: ग्, घ्: न तु तामृतम्

[^53]: ग्, घ्: एवं मूर्तिर्द्विमूर्तीश्च त्रिमूर्तेन्तवधावति

[^54]: क्, ख्: एवमुक्तं समानानाम्

[^55]: ग्, घ्: वैकल्यम्

[^56]: क्, घ्: पदमध्यैः

[^57]: अविद्याख्यपदादाद्यात् इति स्यात्

[^58]: ग्, घ्: यथेच्छया

[^59]: ग्, घ्: नवाब्ज

[^60]: क्, ख्: दिक्चतुर्थात्प्राक् अत्र; क्, ख्: कोशयोर्ग्रन्थो गलितः अर्धचतुष्टयात्मकः प्रत्युत गलितस्य तुरीयार्धस्य द्वितीयः पादः प्रमादादत्र संयोजितः यथा त्रिमूर्तेर्दिक् चतुर्थात् प्राक् आग्नेयमम्बुजद्वयं इति

[^61]: घ्: तृतीयायाम्यया - इत्याद्यर्धत्रयं गलितम्

[^62]: ग्, घ्: पञ्चमूर्तेर्द्वितीयायाम्

[^63]: क्, ख्: दिशिदिक्पद्मे

[^64]: क्, ख्: मम नवत्वन्यत्र

[^65]: ग्, घ्: कृत्वाऽथ सप्त पञ्चश्च मूर्तयो विनिवेश्य च

[^66]: ग्, घ्: द्विविंशसप्त पञ्चस्तु तत्राद्यम्

[^67]: क्, ख्: काकारच * * * * वनाम

[^68]: क्, ख्: मन्त * * * स्फुट मन्त्रमस्फुटं इति स्यात्

[^69]: भक्तानां भविमानार्थम्

[^70]: घ्: महानील * * * * फलसन्तिच्च

[^71]: ग्, घ्: क्षोरवल्लीक

[^72]: ग्, घ्: पट्टवस्त्रं तु

[^73]: क्, ख्: र्मकुलोकङ्कणैः

[^74]: पतद्गूहैः इति स्यात्

[^75]: क्, ख्, ग्: वानगैः; घ्: पानहैः

[^76]: ग्, घ्: यष्टव्यजय * * * *

[^77]: ग्, घ्: सुसुगन्धच्छदम्

[^78]: ग्, घ्: ताम्बूलीम्

[^79]: ग्, घ्: वापिमपिविरुद्धतम्; ख्: वाप्यमविरुद्ध

[^80]: ग्, घ्: हेमकानगरा

[^81]: ग्, घ्: भुवनान्तिकम्

[^82]: ग्, घ्: परदोषपरिद्विज

[^83]: ग्, घ्: तुग्द्याद्यङ्गातयः

[^84]: ग्, घ्: नक्षात्राद्यानवस्तारा

[^85]: ग्, घ्: मार्त्यास्तु * * * तथा

[^86]: क्, ख्: सा * * * * सिद्धस्वयध्रुवा; ग्, घ्: स्वाहासिद्धस्वयध्रुवा

[^87]: क्, ख्, ग्, घ्: द्युपनस्थोद्यातदस्थित्वा सय्यमुद्रा
