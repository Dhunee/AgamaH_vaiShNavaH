+++
title = "१३ बाह्य-यागाख्यानम्"

+++
अथ बाह्ययागाख्यानं नाम त्रयोदशः पटलः  
  
श्रीभगवान्  
  

<details open><summary>विश्वास-प्रस्तुतिः</summary>

पुराऽनेन विधानेन कृत्वा यागं तु मानसम् ।  
कर्मणा भक्तियुक्तेन मण्डलस्थं यजेत्ततः ॥ १ ॥
</details>

<details><summary>मूलम्</summary>

पुराऽनेन विधानेन कृत्वा यागं तु मानसम् ।  
कर्मणा भक्तियुक्तेन मण्डलस्थं यजेत्ततः ॥ १ ॥
</details>
  

<details open><summary>विश्वास-प्रस्तुतिः</summary>

हृत्पुण्डरीकमध्ये य इष्टो मन्त्रगणः पुरा ।  
प्रस्फुरन्तं तमत्रैव प्राणापानगतं स्मरेत् ॥ २ ॥
</details>

<details><summary>मूलम्</summary>

हृत्पुण्डरीकमध्ये य इष्टो मन्त्रगणः पुरा ।  
प्रस्फुरन्तं तमत्रैव प्राणापानगतं स्मरेत् ॥ २ ॥
</details>
  

<details open><summary>विश्वास-प्रस्तुतिः</summary>

विसर्जयेन्न तं यावन्न कृता बाह्यतः क्रियाः ।  
न्यसनीयो ह्ययं यस्मादर्घ्यपात्रे द्विजोत्तम ॥ ३ ॥
</details>

<details><summary>मूलम्</summary>

विसर्जयेन्न तं यावन्न कृता बाह्यतः क्रियाः ।  
न्यसनीयो ह्ययं यस्मादर्घ्यपात्रे द्विजोत्तम ॥ ३ ॥
</details>
  
मण्डले ह्यक्षसूत्रे च कुण्डमध्यगतेऽनले ।  
  

### प्रश्न-प्रतिवचन-मुखेन बाह्य-यागस्यावश्यकत्व-निरूपणम्  
  
नारदः-
  
भगवंस्त्वत्प्रसादेन ज्ञातो ह्यज्ञाननाशनः ॥ ४ ॥  
  

<details open><summary>विश्वास-प्रस्तुतिः</summary>

ज्ञानविज्ञानसहितो हृद्यागस्सर्वसिद्धिदः ।  
किमर्थं बाह्यतः पूजा कार्या वै मण्डलान्तरे ॥ ५ ॥
</details>

<details><summary>मूलम्</summary>

ज्ञानविज्ञानसहितो हृद्यागस्सर्वसिद्धिदः ।  
किमर्थं बाह्यतः पूजा कार्या वै मण्डलान्तरे ॥ ५ ॥
</details>
  
एतदाचक्ष्व भगवंस्तत्र मे संशयो महान् ।  
  
श्रीभगवान्  
  
बाह्योत्था वासना विप्र बहुजन्मार्जिता दृढा ॥ ६ ॥  
  

<details open><summary>विश्वास-प्रस्तुतिः</summary>

लोलीकृतोऽनया ह्यात्मा शुद्धोऽशुद्धस्वरूपया ।  
या मन्त्रविषया शुद्धा क्रिया शान्तस्वरूपदा ॥ ७ ॥
</details>

<details><summary>मूलम्</summary>

लोलीकृतोऽनया ह्यात्मा शुद्धोऽशुद्धस्वरूपया ।  
या मन्त्रविषया शुद्धा क्रिया शान्तस्वरूपदा ॥ ७ ॥
</details>
  

<details open><summary>विश्वास-प्रस्तुतिः</summary>

समुत्थानविनाशार्थमस्यास्सा सम्प्रकीर्तिता ।  
स बाह्याभ्यन्तराभ्यां च क्रियाभ्यां तन्मयो भवेत् ॥ ८ ॥
</details>

<details><summary>मूलम्</summary>

समुत्थानविनाशार्थमस्यास्सा सम्प्रकीर्तिता ।  
स बाह्याभ्यन्तराभ्यां च क्रियाभ्यां तन्मयो भवेत् ॥ ८ ॥
</details>
  

<details open><summary>विश्वास-प्रस्तुतिः</summary>

दृढोत्थवासनानां च तानवं स्याच्छनैश्शनैः ।  
यन्मयस्साधको विप्र देहस्थस्साम्प्रतो भवेत् ॥ ९ ॥
</details>

<details><summary>मूलम्</summary>

दृढोत्थवासनानां च तानवं स्याच्छनैश्शनैः ।  
यन्मयस्साधको विप्र देहस्थस्साम्प्रतो भवेत् ॥ ९ ॥
</details>
  
तन्मयो देहपातात्स्यादित्येतत्कथितं मया ।  
  
नारदः-  
  
ब्रूहि मे देवदेवेश मण्डले यजनं यथा ॥ १० ॥  
  
{{१०८}}

स्वरूपं मण्डलस्यापि यदि सानुग्रहोऽसि मे ।  
  
श्री भगवान्  
  

### मण्डल-विन्यासः  
  
शृणु मण्डलविन्यासं विष्णोरद्भुततेजसः ॥ ११ ॥  
  

<details open><summary>विश्वास-प्रस्तुतिः</summary>

प्रवक्ष्यामि समासेन येन श्रेयो ह्यवाप्स्यसि ।  
परीक्ष्य विविधामुर्वीं गन्धवर्णस्सान्विताम् ॥ १२ ॥
</details>

<details><summary>मूलम्</summary>

प्रवक्ष्यामि समासेन येन श्रेयो ह्यवाप्स्यसि ।  
परीक्ष्य विविधामुर्वीं गन्धवर्णस्सान्विताम् ॥ १२ ॥
</details>
  

<details open><summary>विश्वास-प्रस्तुतिः</summary>

लाङ्गलाद्यैः पुरा यत्नास्कृत्वा तु परिशोधिताम् ।  
दुष्टशल्यविनिर्मुक्तां हस्तिभारवतीं दृढाम् ॥ १३ ॥
</details>

<details><summary>मूलम्</summary>

लाङ्गलाद्यैः पुरा यत्नास्कृत्वा तु परिशोधिताम् ।  
दुष्टशल्यविनिर्मुक्तां हस्तिभारवतीं दृढाम् ॥ १३ ॥
</details>
  

<details open><summary>विश्वास-प्रस्तुतिः</summary>

तत्पृष्ठे मण्डपं कुर्यात्सुधाधवलितं शुभम् ।  
वितानकपताकाभिर्वस्त्रैश्च सुपरिष्कृतम् ॥ १४ ॥
</details>

<details><summary>मूलम्</summary>

तत्पृष्ठे मण्डपं कुर्यात्सुधाधवलितं शुभम् ।  
वितानकपताकाभिर्वस्त्रैश्च सुपरिष्कृतम् ॥ १४ ॥
</details>
  

<details open><summary>विश्वास-प्रस्तुतिः</summary>

तत्रादौ लक्षयेद्बुध्या ब्रह्मस्थानं प्रयत्नतः ।  
वृक्षजाम्(?)उन्नतां कुर्याद्वेदिं याग(गे ?)द्विजाधिका(यता?)म् ॥ १५ ॥
</details>

<details><summary>मूलम्</summary>

तत्रादौ लक्षयेद्बुध्या ब्रह्मस्थानं प्रयत्नतः ।  
वृक्षजाम्(?)उन्नतां कुर्याद्वेदिं याग(गे ?)द्विजाधिका(यता?)म् ॥ १५ ॥
</details>
  

<details open><summary>विश्वास-प्रस्तुतिः</summary>

अस्त्राभिमन्त्रितं कृत्वा पञ्चगव्यं तु तेजसा ।  
उपलिप्याग्रतस्सूत्रं वेदिकामभिमन्त्र्य च ॥ १६ ॥
</details>

<details><summary>मूलम्</summary>

अस्त्राभिमन्त्रितं कृत्वा पञ्चगव्यं तु तेजसा ।  
उपलिप्याग्रतस्सूत्रं वेदिकामभिमन्त्र्य च ॥ १६ ॥
</details>
  

<details open><summary>विश्वास-प्रस्तुतिः</summary>

दद्यात्पूर्वपरं सूत्रं तत्र मध्ये च नारद ।  
अष्टहस्तं तदर्द्धं वा चतुरस्रं तु साधयेत् ॥ १७ ॥
</details>

<details><summary>मूलम्</summary>

दद्यात्पूर्वपरं सूत्रं तत्र मध्ये च नारद ।  
अष्टहस्तं तदर्द्धं वा चतुरस्रं तु साधयेत् ॥ १७ ॥
</details>
  

<details open><summary>विश्वास-प्रस्तुतिः</summary>

मानादर्धार्धसूत्रेण ब्रह्मस्थानस्थितेन च ।  
दिग्द्वयान्मध्यसूत्रं तु चिन्हीकृत्य समं यथा ॥ १८ ॥
</details>

<details><summary>मूलम्</summary>

मानादर्धार्धसूत्रेण ब्रह्मस्थानस्थितेन च ।  
दिग्द्वयान्मध्यसूत्रं तु चिन्हीकृत्य समं यथा ॥ १८ ॥
</details>
  

<details open><summary>विश्वास-प्रस्तुतिः</summary>

चिन्हाचिन्हगतं सूत्रं कृत्वा तदनु नारद ।  
उल्लङ्घ्योल्लङ्घ्य वै कुर्याल्लाञ्छने सौम्ययाम्यगे ॥ १९ ॥
</details>

<details><summary>मूलम्</summary>

चिन्हाचिन्हगतं सूत्रं कृत्वा तदनु नारद ।  
उल्लङ्घ्योल्लङ्घ्य वै कुर्याल्लाञ्छने सौम्ययाम्यगे ॥ १९ ॥
</details>
  

<details open><summary>विश्वास-प्रस्तुतिः</summary>

एवमेवापरे चिन्हे तद्वत्तस्मिंश्च दिग्द्वये ।  
कुर्यात्तेनैव सूत्रेण चिन्हाच्चिन्हगतेन च ॥ २० ॥
</details>

<details><summary>मूलम्</summary>

एवमेवापरे चिन्हे तद्वत्तस्मिंश्च दिग्द्वये ।  
कुर्यात्तेनैव सूत्रेण चिन्हाच्चिन्हगतेन च ॥ २० ॥
</details>
  

<details open><summary>विश्वास-प्रस्तुतिः</summary>

प्रसार्योर्द्धस्थितं सूत्रं मत्स्यसन्धिद्वये द्विज ।  
दक्षिणोत्तरदिग्यातं प्राक्पूर्वापरसंस्थितम् ॥ २१ ॥
</details>

<details><summary>मूलम्</summary>

प्रसार्योर्द्धस्थितं सूत्रं मत्स्यसन्धिद्वये द्विज ।  
दक्षिणोत्तरदिग्यातं प्राक्पूर्वापरसंस्थितम् ॥ २१ ॥
</details>
  

<details open><summary>विश्वास-प्रस्तुतिः</summary>

ततो मानार्धसूत्रेण चिन्हयेद्दिक्चतुष्टयम् ।  
तेषु चिन्हेषु वै पृष्ठे कृत्वा तच्चाथ सूत्रकम् ॥ २२ ॥
</details>

<details><summary>मूलम्</summary>

ततो मानार्धसूत्रेण चिन्हयेद्दिक्चतुष्टयम् ।  
तेषु चिन्हेषु वै पृष्ठे कृत्वा तच्चाथ सूत्रकम् ॥ २२ ॥
</details>
  

<details open><summary>विश्वास-प्रस्तुतिः</summary>

सल्लाञ्छ्य कोणभागान्वै पूर्वतुल्यैस्तु लाञ्छितैः ।  
दिद्गलस्थेन सूत्रेण ततस्सूत्रचतुष्टयम् ॥ २३ ॥
</details>

<details><summary>मूलम्</summary>

सल्लाञ्छ्य कोणभागान्वै पूर्वतुल्यैस्तु लाञ्छितैः ।  
दिद्गलस्थेन सूत्रेण ततस्सूत्रचतुष्टयम् ॥ २३ ॥
</details>
  
दद्याद्वै क्षेत्रसिध्यर्थं कोणात्कोणे च नारद ।  
{{१०९}}

समैः पदैस्तु तत्क्षेत्रं कृत्वा षोडशधा ततः ॥ २४ ॥  
  

<details open><summary>विश्वास-प्रस्तुतिः</summary>

चतुर्भिस्तु पदैर्मध्ये पद्ममष्टदलं लिखेत् ।  
तद्वदष्टासु वै कुर्यादाशासु कमलाष्टकम् ॥ २५ ॥
</details>

<details><summary>मूलम्</summary>

चतुर्भिस्तु पदैर्मध्ये पद्ममष्टदलं लिखेत् ।  
तद्वदष्टासु वै कुर्यादाशासु कमलाष्टकम् ॥ २५ ॥
</details>
  

<details open><summary>विश्वास-प्रस्तुतिः</summary>

दिक्षु पद्मचतुष्कं तु देवीनां पूजनाय च ।  
विदुक्ष्वन्यानि चत्वारि सत्यान्ता येष्ववस्थिताः ॥ २६ ॥
</details>

<details><summary>मूलम्</summary>

दिक्षु पद्मचतुष्कं तु देवीनां पूजनाय च ।  
विदुक्ष्वन्यानि चत्वारि सत्यान्ता येष्ववस्थिताः ॥ २६ ॥
</details>
  

<details open><summary>विश्वास-प्रस्तुतिः</summary>

तेषां मध्ये तु नवमं पूज्यते यत्र केशवः ।  
मध्यमं कमलं क्षेत्रं चतुर्द्धा भ्रामयेन्मुने ॥ २७ ॥
</details>

<details><summary>मूलम्</summary>

तेषां मध्ये तु नवमं पूज्यते यत्र केशवः ।  
मध्यमं कमलं क्षेत्रं चतुर्द्धा भ्रामयेन्मुने ॥ २७ ॥
</details>
  

<details open><summary>विश्वास-प्रस्तुतिः</summary>

वर्जयित्वाऽष्टमांशं तु व्योम तेनार्धतो बहिः ।  
भ्रमणेनान्तरस्थेन भवति द्विज कर्णिका ॥ २८ ॥
</details>

<details><summary>मूलम्</summary>

वर्जयित्वाऽष्टमांशं तु व्योम तेनार्धतो बहिः ।  
भ्रमणेनान्तरस्थेन भवति द्विज कर्णिका ॥ २८ ॥
</details>
  

<details open><summary>विश्वास-प्रस्तुतिः</summary>

केसराणि द्वितीयेन तृतीये पत्रसन्धयः ।  
पत्राग्राणि चतुर्थेन भ्रमणोपरि कल्पयेत् ॥ २९ ॥
</details>

<details><summary>मूलम्</summary>

केसराणि द्वितीयेन तृतीये पत्रसन्धयः ।  
पत्राग्राणि चतुर्थेन भ्रमणोपरि कल्पयेत् ॥ २९ ॥
</details>
  

<details open><summary>विश्वास-प्रस्तुतिः</summary>

कोणात्कोणगतं तस्मिन्पद्मे सूत्रद्वयं क्षिपेत् ।  
सूत्राणामन्तरे भूयः क्षिपेत्सूत्राष्ठकं तथा ॥ ३० ॥
</details>

<details><summary>मूलम्</summary>

कोणात्कोणगतं तस्मिन्पद्मे सूत्रद्वयं क्षिपेत् ।  
सूत्राणामन्तरे भूयः क्षिपेत्सूत्राष्ठकं तथा ॥ ३० ॥
</details>
  

<details open><summary>विश्वास-प्रस्तुतिः</summary>

पद्मसन्धिस्थसूत्रेण दिक्क्रमेण दलाष्टकम् ।  
भ्राम्य वृत्तार्थयोगेन एवमन्ये बहिस्थिताः ॥ ३१ ॥
</details>

<details><summary>मूलम्</summary>

पद्मसन्धिस्थसूत्रेण दिक्क्रमेण दलाष्टकम् ।  
भ्राम्य वृत्तार्थयोगेन एवमन्ये बहिस्थिताः ॥ ३१ ॥
</details>
  

<details open><summary>विश्वास-प्रस्तुतिः</summary>

पद्माः कार्याः प्रयत्नेन सुसमाश्च परस्परम् ।  
चतुर्धा केशरांशं तु पत्रे पत्रे विभज्य च ॥ ३२ ॥
</details>

<details><summary>मूलम्</summary>

पद्माः कार्याः प्रयत्नेन सुसमाश्च परस्परम् ।  
चतुर्धा केशरांशं तु पत्रे पत्रे विभज्य च ॥ ३२ ॥
</details>
  

<details open><summary>विश्वास-प्रस्तुतिः</summary>

केसरत्रितयं मध्ये एकैकेन यथा भवेत् ।  
संसक्तनवपद्मे तु गर्भस्यार्धेन वीधिकाः ॥ ३३ ॥
</details>

<details><summary>मूलम्</summary>

केसरत्रितयं मध्ये एकैकेन यथा भवेत् ।  
संसक्तनवपद्मे तु गर्भस्यार्धेन वीधिकाः ॥ ३३ ॥
</details>
  

<details open><summary>विश्वास-प्रस्तुतिः</summary>

आधाय वीधिविस्तारान् षडंशं वाऽथ पञ्चकम् ।  
तेन पद्मसमूहस्य चतुरश्रं लिखेद्बहिः ॥ ३४ ॥
</details>

<details><summary>मूलम्</summary>

आधाय वीधिविस्तारान् षडंशं वाऽथ पञ्चकम् ।  
तेन पद्मसमूहस्य चतुरश्रं लिखेद्बहिः ॥ ३४ ॥
</details>
  

<details open><summary>विश्वास-प्रस्तुतिः</summary>

तत्त्रिधा विभजेद्दिक्षु पीठः स्यात्पादगात्रभृत् ।  
दिग्पद्मं परितो द्वारं कुर्याद्दिक्षु चतुर्ष्वपि ॥ ३५ ॥
</details>

<details><summary>मूलम्</summary>

तत्त्रिधा विभजेद्दिक्षु पीठः स्यात्पादगात्रभृत् ।  
दिग्पद्मं परितो द्वारं कुर्याद्दिक्षु चतुर्ष्वपि ॥ ३५ ॥
</details>
  

<details open><summary>विश्वास-प्रस्तुतिः</summary>

तस्मिन्भागद्वयेनैव कर्णं कुर्याद्द्विजोत्तम ।  
चतुर्भिरुपकर्णं तु कोणं कोणं भवेत्ततः ॥ ३६ ॥
</details>

<details><summary>मूलम्</summary>

तस्मिन्भागद्वयेनैव कर्णं कुर्याद्द्विजोत्तम ।  
चतुर्भिरुपकर्णं तु कोणं कोणं भवेत्ततः ॥ ३६ ॥
</details>
  

<details open><summary>विश्वास-प्रस्तुतिः</summary>

द्वाविंशतिपदैः पूर्णमेकीकृत्य विशोध्य च ।  
विविक्तं पश्चिमद्वारं कुर्याद्रेखाविवर्जितम् ॥ ३७ ॥
</details>

<details><summary>मूलम्</summary>

द्वाविंशतिपदैः पूर्णमेकीकृत्य विशोध्य च ।  
विविक्तं पश्चिमद्वारं कुर्याद्रेखाविवर्जितम् ॥ ३७ ॥
</details>
  

<details open><summary>विश्वास-प्रस्तुतिः</summary>

कर्णिकां पीतवर्णेन पीतरक्तेन केसरान् ।  
पत्राष्टकं सितं कुर्यादन्तरालं नभस्समम् ॥ ३८ ॥
</details>

<details><summary>मूलम्</summary>

कर्णिकां पीतवर्णेन पीतरक्तेन केसरान् ।  
पत्राष्टकं सितं कुर्यादन्तरालं नभस्समम् ॥ ३८ ॥
</details>
  
{{११०}}


<details open><summary>विश्वास-प्रस्तुतिः</summary>

पीतेन पीठकोणादि गात्रकाण्यरुणेन तु ।  
सितं द्वारचतुष्कं तु कोणात्रक्तेन भूषयेत् ॥ ३९ ॥
</details>

<details><summary>मूलम्</summary>

पीतेन पीठकोणादि गात्रकाण्यरुणेन तु ।  
सितं द्वारचतुष्कं तु कोणात्रक्तेन भूषयेत् ॥ ३९ ॥
</details>
  

<details open><summary>विश्वास-प्रस्तुतिः</summary>

बाह्ये रेखात्रयं दद्याद्रक्तपीतासितान्तिमम् ।  
अन्तःशक्तिगतेनैव स्वरषोडशकेन च ॥ ४० ॥
</details>

<details><summary>मूलम्</summary>

बाह्ये रेखात्रयं दद्याद्रक्तपीतासितान्तिमम् ।  
अन्तःशक्तिगतेनैव स्वरषोडशकेन च ॥ ४० ॥
</details>
  

### मण्डले प्रकारभेदाः फलभेदाश्च  
  

<details open><summary>विश्वास-प्रस्तुतिः</summary>

अथवा द्वादशारं तु द्वादशस्वरभावितम् ।  
अष्टारं विलिखेन्नित्यं नाभिनेमिसमन्वितम् ॥ ४१ ॥
</details>

<details><summary>मूलम्</summary>

अथवा द्वादशारं तु द्वादशस्वरभावितम् ।  
अष्टारं विलिखेन्नित्यं नाभिनेमिसमन्वितम् ॥ ४१ ॥
</details>
  

<details open><summary>विश्वास-प्रस्तुतिः</summary>

वर्गाष्टकेन वै व्याप्ता अरा ऋज्वस्सुशोभनाः ।  
चक्रनाभौ लिखेत्पद्मं पूर्वलक्षणलक्षितम् ॥ ४२ ॥
</details>

<details><summary>मूलम्</summary>

वर्गाष्टकेन वै व्याप्ता अरा ऋज्वस्सुशोभनाः ।  
चक्रनाभौ लिखेत्पद्मं पूर्वलक्षणलक्षितम् ॥ ४२ ॥
</details>
  

<details open><summary>विश्वास-प्रस्तुतिः</summary>

शङ्खोदरेऽथवा लेख्यं पङ्कजं सुमनोहरम् ।  
कौमोदक्यां पुरो वाऽपि बिम्बे वा कौस्तुभोपमे ॥ ४३ ॥
</details>

<details><summary>मूलम्</summary>

शङ्खोदरेऽथवा लेख्यं पङ्कजं सुमनोहरम् ।  
कौमोदक्यां पुरो वाऽपि बिम्बे वा कौस्तुभोपमे ॥ ४३ ॥
</details>
  

<details open><summary>विश्वास-प्रस्तुतिः</summary>

पुष्पमालाकृतौ वाऽथ यथाकामाप्तये मुने ।  
स्वलाञ्छनाकृतौ यागे ददात्यभिमतं विदुः ॥ ४४ ॥
</details>

<details><summary>मूलम्</summary>

पुष्पमालाकृतौ वाऽथ यथाकामाप्तये मुने ।  
स्वलाञ्छनाकृतौ यागे ददात्यभिमतं विदुः ॥ ४४ ॥
</details>
  

<details open><summary>विश्वास-प्रस्तुतिः</summary>

नवनाभौ परां सिद्धिमैहिकामुष्मिकीं लभेत् ।  
पद्मोदरे कृते यागे सदा लक्ष्मीः प्रवर्धते ॥ ४५ ॥
</details>

<details><summary>मूलम्</summary>

नवनाभौ परां सिद्धिमैहिकामुष्मिकीं लभेत् ।  
पद्मोदरे कृते यागे सदा लक्ष्मीः प्रवर्धते ॥ ४५ ॥
</details>
  

<details open><summary>विश्वास-प्रस्तुतिः</summary>

चक्रमध्ये भवेद्राज्यं शत्रुपक्षक्षयङ्करम् ।  
शान्तिकर्मणि वै शङ्खे गदायां सुभगो भवेत् ॥ ४६ ॥
</details>

<details><summary>मूलम्</summary>

चक्रमध्ये भवेद्राज्यं शत्रुपक्षक्षयङ्करम् ।  
शान्तिकर्मणि वै शङ्खे गदायां सुभगो भवेत् ॥ ४६ ॥
</details>
  

<details open><summary>विश्वास-प्रस्तुतिः</summary>

कौस्तुभे राज्यलाभस्तु पुष्टिर्वै पुष्पमण्डले ।  
एष पद्मोदरो यागः पद्मादेर्मध्यगः स्मृतः ॥ ४७ ॥
</details>

<details><summary>मूलम्</summary>

कौस्तुभे राज्यलाभस्तु पुष्टिर्वै पुष्पमण्डले ।  
एष पद्मोदरो यागः पद्मादेर्मध्यगः स्मृतः ॥ ४७ ॥
</details>
  
[मण्डलस्येव कुम्भ पुष्पमण्डल स्थण्डिल प्रतिमादीनामपि   
बाह्ययाग प्रदेशत्वविधानम्]  
  

<details open><summary>विश्वास-प्रस्तुतिः</summary>

नानावर्णकसंयुक्तस्त्वन्यः कुम्भोदरे शृणु ।  
सौवर्णं राजतं ताम्रं मृण्मयं वा घटं दृढम् ॥ ४८ ॥
</details>

<details><summary>मूलम्</summary>

नानावर्णकसंयुक्तस्त्वन्यः कुम्भोदरे शृणु ।  
सौवर्णं राजतं ताम्रं मृण्मयं वा घटं दृढम् ॥ ४८ ॥
</details>
  

<details open><summary>विश्वास-प्रस्तुतिः</summary>

कालमूलैस्तु रहितं त्रासप्राणविवर्जितम् । (?)  
क्षीरपूर्ण तु तं कुर्याद्दध्ना वा गन्धवारिणा ॥ ४९ ॥
</details>

<details><summary>मूलम्</summary>

कालमूलैस्तु रहितं त्रासप्राणविवर्जितम् । (?)  
क्षीरपूर्ण तु तं कुर्याद्दध्ना वा गन्धवारिणा ॥ ४९ ॥
</details>
  

<details open><summary>विश्वास-प्रस्तुतिः</summary>

सर्वरत्नौषधीगाढं कुशदूर्वाफलोदरम् ।  
सिद्धार्थकाक्षतोपेतं कुङ्कुमोदकभावितम् ॥ ५० ॥
</details>

<details><summary>मूलम्</summary>

सर्वरत्नौषधीगाढं कुशदूर्वाफलोदरम् ।  
सिद्धार्थकाक्षतोपेतं कुङ्कुमोदकभावितम् ॥ ५० ॥
</details>
  

<details open><summary>विश्वास-प्रस्तुतिः</summary>

प्रशस्ततरुशाखाभिः कोमलाभिरलङ्कृतम् ।  
शङ्खस्वस्तिकपद्मैश्च चर्चितं चन्दनेन च ॥ ५१ ॥
</details>

<details><summary>मूलम्</summary>

प्रशस्ततरुशाखाभिः कोमलाभिरलङ्कृतम् ।  
शङ्खस्वस्तिकपद्मैश्च चर्चितं चन्दनेन च ॥ ५१ ॥
</details>
  
{{१११}}


<details open><summary>विश्वास-प्रस्तुतिः</summary>

शोभितं च सितैर्वस्त्रैः पट्टैश्चैव स्रगादिभिः ।  
तन्मध्ये चासनं पद्मं तन्मध्ये तु जनार्दनः ॥ ५२ ॥
</details>

<details><summary>मूलम्</summary>

शोभितं च सितैर्वस्त्रैः पट्टैश्चैव स्रगादिभिः ।  
तन्मध्ये चासनं पद्मं तन्मध्ये तु जनार्दनः ॥ ५२ ॥
</details>
  

<details open><summary>विश्वास-प्रस्तुतिः</summary>

वैनतेयोपरिस्थस्तु लक्ष्माद्याः पूर्ववत्स्थिताः ।  
सङ्क्षेपपूजनार्थं तु कुम्भे यागः प्रकीर्तितः ॥ ५३ ॥
</details>

<details><summary>मूलम्</summary>

वैनतेयोपरिस्थस्तु लक्ष्माद्याः पूर्ववत्स्थिताः ।  
सङ्क्षेपपूजनार्थं तु कुम्भे यागः प्रकीर्तितः ॥ ५३ ॥
</details>
  

<details open><summary>विश्वास-प्रस्तुतिः</summary>

उपलिप्य स्थलं वाथ गोमयेन मृदाम्भसा ।  
वर्त्तुलं परीयात्तत्र दद्याद्वा चतुरश्रकम् ॥ ५४ ॥
</details>

<details><summary>मूलम्</summary>

उपलिप्य स्थलं वाथ गोमयेन मृदाम्भसा ।  
वर्त्तुलं परीयात्तत्र दद्याद्वा चतुरश्रकम् ॥ ५४ ॥
</details>
  

<details open><summary>विश्वास-प्रस्तुतिः</summary>

यथा कालोद्भवैः पुष्पैः पवित्रैः कटमुक्तये ।  
तत्र सम्पूजयेद्देवमथवा मुनिसत्तम ॥ ५५ ॥
</details>

<details><summary>मूलम्</summary>

यथा कालोद्भवैः पुष्पैः पवित्रैः कटमुक्तये ।  
तत्र सम्पूजयेद्देवमथवा मुनिसत्तम ॥ ५५ ॥
</details>
  

<details open><summary>विश्वास-प्रस्तुतिः</summary>

अहतं सुसितं वस्त्रं धूपगन्धादिवासितम् ।  
पृष्ठतस्तु स्थले दत्वा तत्रोपरि यजेद्धरिम् ॥ ५६ ॥
</details>

<details><summary>मूलम्</summary>

अहतं सुसितं वस्त्रं धूपगन्धादिवासितम् ।  
पृष्ठतस्तु स्थले दत्वा तत्रोपरि यजेद्धरिम् ॥ ५६ ॥
</details>
  

<details open><summary>विश्वास-प्रस्तुतिः</summary>

प्रतिमां कारयेद्वाऽथ घातुमृच्छैलदारुजाम् ।  
सपद्मं केवलं वाऽथ भद्रपीठं प्रकल्पयेत् ॥ ५७ ॥
</details>

<details><summary>मूलम्</summary>

प्रतिमां कारयेद्वाऽथ घातुमृच्छैलदारुजाम् ।  
सपद्मं केवलं वाऽथ भद्रपीठं प्रकल्पयेत् ॥ ५७ ॥
</details>
  

<details open><summary>विश्वास-प्रस्तुतिः</summary>

केवले तोयमध्ये वा दीप्तेऽग्नौ धूमवर्जिते ।  
स्थितमायतने वाऽथ साकारं परमेश्वरम् ॥ ५८ ॥
</details>

<details><summary>मूलम्</summary>

केवले तोयमध्ये वा दीप्तेऽग्नौ धूमवर्जिते ।  
स्थितमायतने वाऽथ साकारं परमेश्वरम् ॥ ५८ ॥
</details>
  

<details open><summary>विश्वास-प्रस्तुतिः</summary>

शङ्खचक्रधरं विष्णुं सुरसिद्धावधारितम् ।  
ऋषिभिर्मनुजैर्वाऽथ भक्तियुक्तैः प्रतिष्ठितम् ॥ ५९ ॥
</details>

<details><summary>मूलम्</summary>

शङ्खचक्रधरं विष्णुं सुरसिद्धावधारितम् ।  
ऋषिभिर्मनुजैर्वाऽथ भक्तियुक्तैः प्रतिष्ठितम् ॥ ५९ ॥
</details>
  

<details open><summary>विश्वास-प्रस्तुतिः</summary>

तन्मूर्तौ च स्वमन्त्रेण यजेदावाहनं विना ।  
भूमिष्ठे ह्यचले विप्र पाषाणे चक्रलाञ्च्छिते ॥ ६० ॥
</details>

<details><summary>मूलम्</summary>

तन्मूर्तौ च स्वमन्त्रेण यजेदावाहनं विना ।  
भूमिष्ठे ह्यचले विप्र पाषाणे चक्रलाञ्च्छिते ॥ ६० ॥
</details>
  

<details open><summary>विश्वास-प्रस्तुतिः</summary>

चले वा शङ्खपद्माख्यमुद्राभिर्विप्र मुद्रिते ।  
तत्रोपरि यथापूर्वं तथा सम्पूजयेत्प्रभुम् ॥ ६१ ॥
</details>

<details><summary>मूलम्</summary>

चले वा शङ्खपद्माख्यमुद्राभिर्विप्र मुद्रिते ।  
तत्रोपरि यथापूर्वं तथा सम्पूजयेत्प्रभुम् ॥ ६१ ॥
</details>
  

<details open><summary>विश्वास-प्रस्तुतिः</summary>

एभिर्यागपरैर्मध्यादेकं निष्पाद्य यत्नतः ।  
कर्मणा भक्तियुक्तेन पूजयेत्सर्वकामदम् ॥ ६२ ॥
</details>

<details><summary>मूलम्</summary>

एभिर्यागपरैर्मध्यादेकं निष्पाद्य यत्नतः ।  
कर्मणा भक्तियुक्तेन पूजयेत्सर्वकामदम् ॥ ६२ ॥
</details>
  
यथाशक्त्युपचारेण विभवेन तु वा मुने ।  

### मण्डले बाह्ययागप्रकारः
## अथ मण्डले बाह्ययागप्रकारः  
  
अर्घ्यपात्रं समादाय सुवर्णरजतादिजम् ॥ ६३ ॥  
  

<details open><summary>विश्वास-प्रस्तुतिः</summary>

शैलं मृद्दारुजं वाऽथ पलाशाम्बुजपर्णजम् ।  
अस्त्रोदकेन प्रक्षाल्य लेपयेत्कुङ्कुमादिभिः ॥ ६४ ॥
</details>

<details><summary>मूलम्</summary>

शैलं मृद्दारुजं वाऽथ पलाशाम्बुजपर्णजम् ।  
अस्त्रोदकेन प्रक्षाल्य लेपयेत्कुङ्कुमादिभिः ॥ ६४ ॥
</details>
  
अनेकाङ्गं च तत्रार्घ्यं योजयेदस्त्रसंस्कृतम् ।  
  
{{११२}}


### अर्घ्यद्रव्याणि  
  
सिद्धार्थकास्तिलादूर्वास्सयवास्सिततण्डुलाः ॥ ६५ ॥  
  

<details open><summary>विश्वास-प्रस्तुतिः</summary>

तोयक्षीरफलोपेता इदमर्घ्यमुदाहृतम् ।  
आप्याय्य मूलमन्त्रेण सुधासन्दोहमूर्तिना ॥ ६६ ॥
</details>

<details><summary>मूलम्</summary>

तोयक्षीरफलोपेता इदमर्घ्यमुदाहृतम् ।  
आप्याय्य मूलमन्त्रेण सुधासन्दोहमूर्तिना ॥ ६६ ॥
</details>
  

### अर्घ्यस्य विनियोगः  
  

<details open><summary>विश्वास-प्रस्तुतिः</summary>

पात्रद्वयस्थितं तेन कृत्वा भागद्वयं मुने ।  
एकस्मिन्निष्कलाधारे संस्थितं निष्कलात्मकम् ॥ ६७ ॥
</details>

<details><summary>मूलम्</summary>

पात्रद्वयस्थितं तेन कृत्वा भागद्वयं मुने ।  
एकस्मिन्निष्कलाधारे संस्थितं निष्कलात्मकम् ॥ ६७ ॥
</details>
  

<details open><summary>विश्वास-प्रस्तुतिः</summary>

मन्त्रचक्रं स्ववीर्येण प्रस्फुरत्तच्च विन्यसेत् ।  
संस्थाप्य मण्डलाग्रे तु पूज्यं पुष्पादिना पुरा ॥ ६८ ॥
</details>

<details><summary>मूलम्</summary>

मन्त्रचक्रं स्ववीर्येण प्रस्फुरत्तच्च विन्यसेत् ।  
संस्थाप्य मण्डलाग्रे तु पूज्यं पुष्पादिना पुरा ॥ ६८ ॥
</details>
  

<details open><summary>विश्वास-प्रस्तुतिः</summary>

धारणाद्वितयेनैव अग्नीषोममयेन च ।  
सम्यग्द्वितीयं संस्कुर्याद्यथावदवधारय ॥ ६९ ॥
</details>

<details><summary>मूलम्</summary>

धारणाद्वितयेनैव अग्नीषोममयेन च ।  
सम्यग्द्वितीयं संस्कुर्याद्यथावदवधारय ॥ ६९ ॥
</details>
  

<details open><summary>विश्वास-प्रस्तुतिः</summary>

प्रचण्डकिरणव्रातैर्भास्करीयैर्दहेत्पुरा ।  
सञ्चिन्त्य भस्मभूतं तु ततः पूर्णेन्दुरश्मिभिः ॥ ७० ॥
</details>

<details><summary>मूलम्</summary>

प्रचण्डकिरणव्रातैर्भास्करीयैर्दहेत्पुरा ।  
सञ्चिन्त्य भस्मभूतं तु ततः पूर्णेन्दुरश्मिभिः ॥ ७० ॥
</details>
  

<details open><summary>विश्वास-प्रस्तुतिः</summary>

आपूर्यामृतकल्लोलधारापातेन नारद ।  
कान्तिमच्चिन्तयेद्भूयो यद्दग्धं भानुना तु वै ॥ ७१ ॥
</details>

<details><summary>मूलम्</summary>

आपूर्यामृतकल्लोलधारापातेन नारद ।  
कान्तिमच्चिन्तयेद्भूयो यद्दग्धं भानुना तु वै ॥ ७१ ॥
</details>
  

<details open><summary>विश्वास-प्रस्तुतिः</summary>

मूलमन्त्रादिभिर्मुख्यैर्मन्त्रैस्तदभिमन्त्र्य च ।  
बध्वाकामदुधां मुद्रां स्रवन्तीं मन्त्रसंयुताम् ॥ ७२ ॥
</details>

<details><summary>मूलम्</summary>

मूलमन्त्रादिभिर्मुख्यैर्मन्त्रैस्तदभिमन्त्र्य च ।  
बध्वाकामदुधां मुद्रां स्रवन्तीं मन्त्रसंयुताम् ॥ ७२ ॥
</details>
  

<details open><summary>विश्वास-प्रस्तुतिः</summary>

गोरूपां हिमशैलाभां निराधारपथस्थिताम् ।  
गन्धदिग्धौ करौ कृत्वा अर्घ्यपात्रोद्धृतेन च ॥ ७३ ॥
</details>

<details><summary>मूलम्</summary>

गोरूपां हिमशैलाभां निराधारपथस्थिताम् ।  
गन्धदिग्धौ करौ कृत्वा अर्घ्यपात्रोद्धृतेन च ॥ ७३ ॥
</details>
  

<details open><summary>विश्वास-प्रस्तुतिः</summary>

मण्डलं मण्टपं प्रोक्ष्य यागद्रव्याण्यशेषतः ।  
दाहयेदस्त्रमन्त्रेण मूलेन प्लावयेत्ततः ॥ ७४ ॥
</details>

<details><summary>मूलम्</summary>

मण्डलं मण्टपं प्रोक्ष्य यागद्रव्याण्यशेषतः ।  
दाहयेदस्त्रमन्त्रेण मूलेन प्लावयेत्ततः ॥ ७४ ॥
</details>
  

<details open><summary>विश्वास-प्रस्तुतिः</summary>

निर्मलो द्रव्यसङ्घश्च यागयोग्यो भवेत्तदा ।  
नमस्कृत्य ततो विष्णुं मूलमन्त्रं समुच्चरेत् ॥ ७५ ॥
</details>

<details><summary>मूलम्</summary>

निर्मलो द्रव्यसङ्घश्च यागयोग्यो भवेत्तदा ।  
नमस्कृत्य ततो विष्णुं मूलमन्त्रं समुच्चरेत् ॥ ७५ ॥
</details>
  

### द्वारपूजा  
  

<details open><summary>विश्वास-प्रस्तुतिः</summary>

स्वमूर्तिसंस्थितः पूज्यः पुष्पैरञ्जलिसंस्थितैः ।  
अर्घ्यपात्रं समादाय पुष्पं धूपं विलेपनम् ॥ ७६ ॥
</details>

<details><summary>मूलम्</summary>

स्वमूर्तिसंस्थितः पूज्यः पुष्पैरञ्जलिसंस्थितैः ।  
अर्घ्यपात्रं समादाय पुष्पं धूपं विलेपनम् ॥ ७६ ॥
</details>
  
दीपनैवेद्यपर्यन्तं द्वारं बाह्यं ततो यजेत् ।  
  

### द्वारदेवतापूजा  
  
उदुम्बरस्य मूले तु बहिर्द्वारस्य मध्यतः ॥ ७७ ॥  
  
{{११३}}


<details open><summary>विश्वास-प्रस्तुतिः</summary>

भूमिष्ठं क्षेत्रपालं च पूजयेत्तदनन्तरम् ।  
द्वारोपरि स्थितां लक्ष्मीमूर्ध्वसंस्थं उदुम्बरे ॥ ७८ ॥
</details>

<details><summary>मूलम्</summary>

भूमिष्ठं क्षेत्रपालं च पूजयेत्तदनन्तरम् ।  
द्वारोपरि स्थितां लक्ष्मीमूर्ध्वसंस्थं उदुम्बरे ॥ ७८ ॥
</details>
  

<details open><summary>विश्वास-प्रस्तुतिः</summary>

दक्षिणोत्तरशाखाभ्यां मूले चण्डप्रचण्डकौ ।  
तद्वज्जयं च विजयं बाह्ये द्वारस्य चान्तरे ॥ ७९ ॥
</details>

<details><summary>मूलम्</summary>

दक्षिणोत्तरशाखाभ्यां मूले चण्डप्रचण्डकौ ।  
तद्वज्जयं च विजयं बाह्ये द्वारस्य चान्तरे ॥ ७९ ॥
</details>
  

<details open><summary>विश्वास-प्रस्तुतिः</summary>

शाखाद्वयस्य मध्ये तु वामदक्षिणतः क्रमात् ।  
गङ्गां च यमुनां चैव पूजयेत्तदनन्तरम् ॥ ८० ॥
</details>

<details><summary>मूलम्</summary>

शाखाद्वयस्य मध्ये तु वामदक्षिणतः क्रमात् ।  
गङ्गां च यमुनां चैव पूजयेत्तदनन्तरम् ॥ ८० ॥
</details>
  

<details open><summary>विश्वास-प्रस्तुतिः</summary>

तेनैव क्रमयोगेन द्वारस्याभ्यन्तरस्थितौ ।  
निधीशौ शङ्खपद्माख्यावर्घ्यपुष्पादिभिर्यजेत् ॥ ८१ ॥
</details>

<details><summary>मूलम्</summary>

तेनैव क्रमयोगेन द्वारस्याभ्यन्तरस्थितौ ।  
निधीशौ शङ्खपद्माख्यावर्घ्यपुष्पादिभिर्यजेत् ॥ ८१ ॥
</details>
  

### यागमन्दिरप्रवेशविधिः  
  

<details open><summary>विश्वास-प्रस्तुतिः</summary>

कृत्वैव द्वारयागं तु ततः पुष्पं च सम्मुखम् ।  
गृहीत्वाऽङ्गुष्ठपूर्वेण अङ्गुलीत्रितयेन तु ॥ ८२ ॥
</details>

<details><summary>मूलम्</summary>

कृत्वैव द्वारयागं तु ततः पुष्पं च सम्मुखम् ।  
गृहीत्वाऽङ्गुष्ठपूर्वेण अङ्गुलीत्रितयेन तु ॥ ८२ ॥
</details>
  

<details open><summary>विश्वास-प्रस्तुतिः</summary>

अभिमन्त्र्य तदस्त्रेण चक्रं तदुपरि स्मरेत् ।  
निशितारं ज्वलद्रूपं वर्षन्तमनलाशनिम् ॥ ८३ ॥
</details>

<details><summary>मूलम्</summary>

अभिमन्त्र्य तदस्त्रेण चक्रं तदुपरि स्मरेत् ।  
निशितारं ज्वलद्रूपं वर्षन्तमनलाशनिम् ॥ ८३ ॥
</details>
  

<details open><summary>विश्वास-प्रस्तुतिः</summary>

क्षयकृद्विघ्नजालानां क्षिपेद्यागगृहान्तरे ।  
दक्षिणां तर्जनीं विप्र कुर्यादूर्ध्वमुखीं ततः ॥ ८४ ॥
</details>

<details><summary>मूलम्</summary>

क्षयकृद्विघ्नजालानां क्षिपेद्यागगृहान्तरे ।  
दक्षिणां तर्जनीं विप्र कुर्यादूर्ध्वमुखीं ततः ॥ ८४ ॥
</details>
  

<details open><summary>विश्वास-प्रस्तुतिः</summary>

शिखामन्त्रेण संयुक्तां विद्युद्विलसितप्रभाम् ।  
स्मृत्वा भ्रामयमाणस्तां संविशेद्यागमन्दिरम् ॥ ८५ ॥
</details>

<details><summary>मूलम्</summary>

शिखामन्त्रेण संयुक्तां विद्युद्विलसितप्रभाम् ।  
स्मृत्वा भ्रामयमाणस्तां संविशेद्यागमन्दिरम् ॥ ८५ ॥
</details>
  

### उपवेशन-शेष-भूतम् आसन-प्रोक्षणादि  
  

<details open><summary>विश्वास-प्रस्तुतिः</summary>

स्वासनं च ततः प्रोक्ष्य अर्घ्यपात्रोदकेन च ।  
सास्त्रेण ताड्य पुष्पेण तत्पृष्ठे क्रमशो द्विज ॥ ८६ ॥
</details>

<details><summary>मूलम्</summary>

स्वासनं च ततः प्रोक्ष्य अर्घ्यपात्रोदकेन च ।  
सास्त्रेण ताड्य पुष्पेण तत्पृष्ठे क्रमशो द्विज ॥ ८६ ॥
</details>
  
आधारशक्तिपूर्वं तु मन्त्रसङ्घं प्रपूजयेत् ।  
उपविश्य ततः पश्चात्  
  

### पूजनाङ्ग-भूतावेक्षण-प्रोक्षण-विशेषौ  
  
						हृदयस्थं च तत्परम् ॥ ८७ ॥  
  

<details open><summary>विश्वास-प्रस्तुतिः</summary>

तेजो नारायणाख्यं तु तत्कुर्यान्नेत्रमध्यगम् ।  
वासुदेवाभिधानं तु प्रागुक्तं च समाश्रयेत् ॥ ८८ ॥
</details>

<details><summary>मूलम्</summary>

तेजो नारायणाख्यं तु तत्कुर्यान्नेत्रमध्यगम् ।  
वासुदेवाभिधानं तु प्रागुक्तं च समाश्रयेत् ॥ ८८ ॥
</details>
  

<details open><summary>विश्वास-प्रस्तुतिः</summary>

निरीक्ष्य सकलं सम्यक्स्तब्धनेत्रयुगेन च ।  
मण्डलञ्चार्घ्यपात्रं तु पुनः प्रोक्ष्य कुशाम्भसा ॥ ८९ ॥
</details>

<details><summary>मूलम्</summary>

निरीक्ष्य सकलं सम्यक्स्तब्धनेत्रयुगेन च ।  
मण्डलञ्चार्घ्यपात्रं तु पुनः प्रोक्ष्य कुशाम्भसा ॥ ८९ ॥
</details>
  

### आधार-शक्त्याद्यासन-कल्पन-तत्-पूजन-क्रमः  
  
पूजनं प्रारभेत्पश्चात्सार्ध्यैः पुष्पैः क्रमेण तु ।  
{{११४}}

आधारशक्तेरारभ्य अनुसन्धानपूर्वकम् ॥ ९० ॥  
  

<details open><summary>विश्वास-प्रस्तुतिः</summary>

युगावसानं प्राक् दत्वा स्थूलं मन्त्रासनासनम् ।  
तत्रोर्ध्वे मध्यदेशेऽपि प्रागुक्तविधिना न्यसेत् ॥ ९१ ॥
</details>

<details><summary>मूलम्</summary>

युगावसानं प्राक् दत्वा स्थूलं मन्त्रासनासनम् ।  
तत्रोर्ध्वे मध्यदेशेऽपि प्रागुक्तविधिना न्यसेत् ॥ ९१ ॥
</details>
  

<details open><summary>विश्वास-प्रस्तुतिः</summary>

द्विरष्टकं तु धर्माद्यं कान्तिमत्पररूपधृत् ।  
तच्च षोडशकं न्यस्य भूयो भूयो दिगष्टके ॥ ९२ ॥
</details>

<details><summary>मूलम्</summary>

द्विरष्टकं तु धर्माद्यं कान्तिमत्पररूपधृत् ।  
तच्च षोडशकं न्यस्य भूयो भूयो दिगष्टके ॥ ९२ ॥
</details>
  

<details open><summary>विश्वास-प्रस्तुतिः</summary>

सूक्ष्मरूपधरं विप्र प्राक्पदादीशगोचरम् ।  
पद्मादिवन्हिवेश्मान्तमेकैकस्मिन्न्यसेत्ततः ॥ ९३ ॥
</details>

<details><summary>मूलम्</summary>

सूक्ष्मरूपधरं विप्र प्राक्पदादीशगोचरम् ।  
पद्मादिवन्हिवेश्मान्तमेकैकस्मिन्न्यसेत्ततः ॥ ९३ ॥
</details>
  

<details open><summary>विश्वास-प्रस्तुतिः</summary>

तदेव गर्भदेशस्थं ह्यनुसन्धाय विन्यसेत् ।  
भावासनावसानान्तं (नं तत् ?) मन्त्रैः स्वैस्स्वैरथार्चयेत् ॥ ९४ ॥
</details>

<details><summary>मूलम्</summary>

तदेव गर्भदेशस्थं ह्यनुसन्धाय विन्यसेत् ।  
भावासनावसानान्तं (नं तत् ?) मन्त्रैः स्वैस्स्वैरथार्चयेत् ॥ ९४ ॥
</details>
  
उपर्युपरि योगेन पुष्पधूपानुलेपनैः ।  
  
## चतुरस्रायतमण्डलकल्पनम्  
  
युगावसाने पीठस्य पृष्ठे विधिसमीपतः ॥ ९५ ॥  
  

<details open><summary>विश्वास-प्रस्तुतिः</summary>

कल्पनाजनितं कुर्याच्चतुरस्रायतं ततः ।  
मण्डलं देवदेवस्य दक्षिणे मण्डलोपरि ॥ ९६ ॥
</details>

<details><summary>मूलम्</summary>

कल्पनाजनितं कुर्याच्चतुरस्रायतं ततः ।  
मण्डलं देवदेवस्य दक्षिणे मण्डलोपरि ॥ ९६ ॥
</details>
  
वायव्यकोणादारभ्य यावदीशानगोचरम् ।  
  
## गणेशादिपूजनम्  
  
तत्रादौ तु स्वमन्त्रेण गणेशं पूजयेत्द्विजः ॥ ९७ ॥  
  

<details open><summary>विश्वास-प्रस्तुतिः</summary>

ततो वागीश्वरीं देवीं तदन्ते गरुडं यजेत् ।  
पूजयेच्च ततो भक्त्या गुरुं परमसञ्ज्ञितत् ॥ ९८ ॥
</details>

<details><summary>मूलम्</summary>

ततो वागीश्वरीं देवीं तदन्ते गरुडं यजेत् ।  
पूजयेच्च ततो भक्त्या गुरुं परमसञ्ज्ञितत् ॥ ९८ ॥
</details>
  

<details open><summary>विश्वास-प्रस्तुतिः</summary>

परमेष्ठी ततः पूज्यस्ततः पितृगणं यजेत् ।  
आदिसिद्धसमूहं च भगवद्ध्यानतत्परम् ॥ ९९ ॥
</details>

<details><summary>मूलम्</summary>

परमेष्ठी ततः पूज्यस्ततः पितृगणं यजेत् ।  
आदिसिद्धसमूहं च भगवद्ध्यानतत्परम् ॥ ९९ ॥
</details>
  
अनुज्ञां प्रार्थयेत्तेभ्यो यथानुक्रममेव च ।  
  
## हृदयकमलाद्भगवत आवाहन पूजनप्रकारः  
  
गृहीत्वा शिरसा तां च तत आवाहयेत्प्रभुम् ॥ १०० ॥  
  

<details open><summary>विश्वास-प्रस्तुतिः</summary>

आवाह्य मन्त्रेण मुने मुद्रायुक्तेन भक्तितः ।  
प्रोच्चार्य मूलमन्त्रं तु हृदयस्थं च सर्वगम् ॥ १०१ ॥
</details>

<details><summary>मूलम्</summary>

आवाह्य मन्त्रेण मुने मुद्रायुक्तेन भक्तितः ।  
प्रोच्चार्य मूलमन्त्रं तु हृदयस्थं च सर्वगम् ॥ १०१ ॥
</details>
  

<details open><summary>विश्वास-प्रस्तुतिः</summary>

अवतार्य क्रमेणैव रेचकेन शनैश्शनैः ।  
नाडीभ्यां सन्धिदेशेन नीरूपेणामलेन च ॥ १०२ ॥
</details>

<details><summary>मूलम्</summary>

अवतार्य क्रमेणैव रेचकेन शनैश्शनैः ।  
नाडीभ्यां सन्धिदेशेन नीरूपेणामलेन च ॥ १०२ ॥
</details>
  

<details open><summary>विश्वास-प्रस्तुतिः</summary>

कल्पनारहितेनैव चिद्भावाभासितेन च ।  
सर्वगस्य ततो विप्र सार्घ्यं पुष्पाञ्जलिं विभोः ॥ १०३ ॥
</details>

<details><summary>मूलम्</summary>

कल्पनारहितेनैव चिद्भावाभासितेन च ।  
सर्वगस्य ततो विप्र सार्घ्यं पुष्पाञ्जलिं विभोः ॥ १०३ ॥
</details>
  
{{११५}}


<details open><summary>विश्वास-प्रस्तुतिः</summary>

निक्षिप्याथोमुखेनैव पाणियुग्मेन मूर्धनि ।  
लययागोक्तविधिना पूजयेत्प्रथमं ततः ॥ १०४ ॥
</details>

<details><summary>मूलम्</summary>

निक्षिप्याथोमुखेनैव पाणियुग्मेन मूर्धनि ।  
लययागोक्तविधिना पूजयेत्प्रथमं ततः ॥ १०४ ॥
</details>
  
पुष्पार्घ्यलेपनैर्धूपैर्मूलमन्त्रादिभिः क्रमात् ।  
  
## लक्ष्म्यादीनां ध्यानपूर्वको न्यासक्रमः  
  
ततो भगवतो विष्णोर्भासा भास्वरविग्रहात् ॥ १०५ ॥  
  

<details open><summary>विश्वास-प्रस्तुतिः</summary>

लक्ष्म्यादीर्निस्सृता ध्यायेत्स्फुलिङ्गनिचया यथा ।  
भोगस्थाने यथायोगमेकैकं विन्यसेत्ततः ॥ १०६ ॥
</details>

<details><summary>मूलम्</summary>

लक्ष्म्यादीर्निस्सृता ध्यायेत्स्फुलिङ्गनिचया यथा ।  
भोगस्थाने यथायोगमेकैकं विन्यसेत्ततः ॥ १०६ ॥
</details>
  
## मण्डले मन्त्रन्यासक्रमः  
  

<details open><summary>विश्वास-प्रस्तुतिः</summary>

मण्डलोपरि मन्त्रं च यथा तदवधारय ।  
ऊर्ध्वतः पद्ममध्ये तु यथा भूतं तथा न्यसेत् ॥ १०७ ॥
</details>

<details><summary>मूलम्</summary>

मण्डलोपरि मन्त्रं च यथा तदवधारय ।  
ऊर्ध्वतः पद्ममध्ये तु यथा भूतं तथा न्यसेत् ॥ १०७ ॥
</details>
  

<details open><summary>विश्वास-प्रस्तुतिः</summary>

मूलमन्त्रं द्विजश्रेष्ठ मूर्तियुक्तं तु पूर्ववत् ।  
तदग्रसंस्थिते पद्मे लक्ष्मीं वै कर्णिकान्तरे ॥ १०८ ॥
</details>

<details><summary>मूलम्</summary>

मूलमन्त्रं द्विजश्रेष्ठ मूर्तियुक्तं तु पूर्ववत् ।  
तदग्रसंस्थिते पद्मे लक्ष्मीं वै कर्णिकान्तरे ॥ १०८ ॥
</details>
  

<details open><summary>विश्वास-प्रस्तुतिः</summary>

कीर्ति दक्षिणभागस्थे पृष्ठगे तु जयां न्यसेत् ।  
मायां चोत्तरपद्मे तु कर्णिकान्तेऽथ विन्यसेत् ॥ १०९ ॥
</details>

<details><summary>मूलम्</summary>

कीर्ति दक्षिणभागस्थे पृष्ठगे तु जयां न्यसेत् ।  
मायां चोत्तरपद्मे तु कर्णिकान्तेऽथ विन्यसेत् ॥ १०९ ॥
</details>
  

<details open><summary>विश्वास-प्रस्तुतिः</summary>

आग्नेये हृदयं मध्ये शिरस्त्वीशानपङ्कजे ।  
शिखां राक्षसदिङ्मध्ये कवचं वायुगोचरे ॥ ११० ॥
</details>

<details><summary>मूलम्</summary>

आग्नेये हृदयं मध्ये शिरस्त्वीशानपङ्कजे ।  
शिखां राक्षसदिङ्मध्ये कवचं वायुगोचरे ॥ ११० ॥
</details>
  

<details open><summary>विश्वास-प्रस्तुतिः</summary>

अथ मध्यस्थिते पद्मे देवस्य पुरतो दले ।  
नेत्रमन्त्रं विन्यसेत्तु विदिक्पत्रेषु चास्त्रराट् ॥ १११ ॥
</details>

<details><summary>मूलम्</summary>

अथ मध्यस्थिते पद्मे देवस्य पुरतो दले ।  
नेत्रमन्त्रं विन्यसेत्तु विदिक्पत्रेषु चास्त्रराट् ॥ १११ ॥
</details>
  

<details open><summary>विश्वास-प्रस्तुतिः</summary>

अत्रैव नारसिह्माख्यं(द्यं ?) वराहान्तत्रयं क्रमात् ।  
दिक्षु पत्रत्रयं(ये ?) विष्णोर्याम्ये प्रत्यक्तथोत्तरे ॥ ११२ ॥
</details>

<details><summary>मूलम्</summary>

अत्रैव नारसिह्माख्यं(द्यं ?) वराहान्तत्रयं क्रमात् ।  
दिक्षु पत्रत्रयं(ये ?) विष्णोर्याम्ये प्रत्यक्तथोत्तरे ॥ ११२ ॥
</details>
  

<details open><summary>विश्वास-प्रस्तुतिः</summary>

लक्ष्मीकमलयन्त्रा(पत्रा ?)णां सर्वेषां कौस्तुभं न्यसेत् ।  
तद्वद्धृत्पङ्कजीयानां वनमालां निवेश्य च ॥ ११३ ॥
</details>

<details><summary>मूलम्</summary>

लक्ष्मीकमलयन्त्रा(पत्रा ?)णां सर्वेषां कौस्तुभं न्यसेत् ।  
तद्वद्धृत्पङ्कजीयानां वनमालां निवेश्य च ॥ ११३ ॥
</details>
  

<details open><summary>विश्वास-प्रस्तुतिः</summary>

कीर्तिपङ्कजपत्राणां पद्ममाहूय विन्यसेत् ।  
शङ्खं शिखाब्जपत्राणां जयाब्जे चक्रमेव च ॥ ११४ ॥
</details>

<details><summary>मूलम्</summary>

कीर्तिपङ्कजपत्राणां पद्ममाहूय विन्यसेत् ।  
शङ्खं शिखाब्जपत्राणां जयाब्जे चक्रमेव च ॥ ११४ ॥
</details>
  

<details open><summary>विश्वास-प्रस्तुतिः</summary>

ततस्तु तत्र पद्मे तु पत्रस्थां विन्यसेद्गदाम् ।  
मायाम्बुजच्छदे विप्र न्यसेत्पाशं ततो द्विज ॥ ११५ ॥
</details>

<details><summary>मूलम्</summary>

ततस्तु तत्र पद्मे तु पत्रस्थां विन्यसेद्गदाम् ।  
मायाम्बुजच्छदे विप्र न्यसेत्पाशं ततो द्विज ॥ ११५ ॥
</details>
  

<details open><summary>विश्वास-प्रस्तुतिः</summary>

शीर्षाधारे तु वै पद्मे पत्राणामङ्कुशं ततः ।  
न्यसेद्द्वारचतुष्के तु समाहूय खगेश्वरम् ॥ ११६ ॥
</details>

<details><summary>मूलम्</summary>

शीर्षाधारे तु वै पद्मे पत्राणामङ्कुशं ततः ।  
न्यसेद्द्वारचतुष्के तु समाहूय खगेश्वरम् ॥ ११६ ॥
</details>
  
{{११६}}


<details open><summary>विश्वास-प्रस्तुतिः</summary>

कर्णिकायां न्यसेत्सत्यं हृन्मन्त्रस्य ततो(थो ?)परि ।  
आश्रित्य दक्षिणं भागमथ ब्रह्माम्बुजोपरि ॥ ११७ ॥
</details>

<details><summary>मूलम्</summary>

कर्णिकायां न्यसेत्सत्यं हृन्मन्त्रस्य ततो(थो ?)परि ।  
आश्रित्य दक्षिणं भागमथ ब्रह्माम्बुजोपरि ॥ ११७ ॥
</details>
  

<details open><summary>विश्वास-प्रस्तुतिः</summary>

मूर्तं मूर्तव्यपेक्षायां न्यस्तं मन्त्रेषु नारद ।  
शिरस्यूर्ध्वे तु विन्यस्य वासुदेवं तथैव च ॥ ११८ ॥
</details>

<details><summary>मूलम्</summary>

मूर्तं मूर्तव्यपेक्षायां न्यस्तं मन्त्रेषु नारद ।  
शिरस्यूर्ध्वे तु विन्यस्य वासुदेवं तथैव च ॥ ११८ ॥
</details>
  

<details open><summary>विश्वास-प्रस्तुतिः</summary>

शिखायामुपरि न्यासं कुर्यात्सङ्कर्षणस्य तु ।  
अथोर्ध्वे कर्णिकायास्तु प्रद्युम्नं कवचोपरि ॥ ११९ ॥
</details>

<details><summary>मूलम्</summary>

शिखायामुपरि न्यासं कुर्यात्सङ्कर्षणस्य तु ।  
अथोर्ध्वे कर्णिकायास्तु प्रद्युम्नं कवचोपरि ॥ ११९ ॥
</details>
  

<details open><summary>विश्वास-प्रस्तुतिः</summary>

लक्ष्म्यादिष्वनिरुद्धं च आधेयत्वेन चोपरि ।  
ततस्सप्ताक्षरं मन्त्रं मूलमन्त्रोपरि न्यसेत् ॥ १२० ॥
</details>

<details><summary>मूलम्</summary>

लक्ष्म्यादिष्वनिरुद्धं च आधेयत्वेन चोपरि ।  
ततस्सप्ताक्षरं मन्त्रं मूलमन्त्रोपरि न्यसेत् ॥ १२० ॥
</details>
  

<details open><summary>विश्वास-प्रस्तुतिः</summary>

प्राच्यादावीशपर्यन्तमिन्द्राद्यं चाष्टकं बहिः ।  
नागेशं विन्यसेच्छेषमधःस्थमथ चोर्ध्वगम् ॥ १२१ ॥
</details>

<details><summary>मूलम्</summary>

प्राच्यादावीशपर्यन्तमिन्द्राद्यं चाष्टकं बहिः ।  
नागेशं विन्यसेच्छेषमधःस्थमथ चोर्ध्वगम् ॥ १२१ ॥
</details>
  

<details open><summary>विश्वास-प्रस्तुतिः</summary>

ब्रह्माणं च सुरेशानमेवं लोकेशसन्ततिम् ।  
न्यसेत्तदनु चास्त्राणि बहिस्तेषां तु विन्यसेत् ॥ १२२ ॥
</details>

<details><summary>मूलम्</summary>

ब्रह्माणं च सुरेशानमेवं लोकेशसन्ततिम् ।  
न्यसेत्तदनु चास्त्राणि बहिस्तेषां तु विन्यसेत् ॥ १२२ ॥
</details>
  

<details open><summary>विश्वास-प्रस्तुतिः</summary>

पूर्वादिक्रमयोगेन यावदीशानगोचरम् ।  
अधो नागेश्वरास्त्रं च ब्रह्मास्त्रमुपरि न्यसेत् ॥ १२३ ॥
</details>

<details><summary>मूलम्</summary>

पूर्वादिक्रमयोगेन यावदीशानगोचरम् ।  
अधो नागेश्वरास्त्रं च ब्रह्मास्त्रमुपरि न्यसेत् ॥ १२३ ॥
</details>
  

<details open><summary>विश्वास-प्रस्तुतिः</summary>

त्र्यम्बकोत्तरदिग्भ्यां तु मध्यतः खस्थितं स्मरेत् ।  
विष्वक्सेनं द्विजश्रेष्ठ आयान्तं गगनान्तरात् ॥ १२४ ॥
</details>

<details><summary>मूलम्</summary>

त्र्यम्बकोत्तरदिग्भ्यां तु मध्यतः खस्थितं स्मरेत् ।  
विष्वक्सेनं द्विजश्रेष्ठ आयान्तं गगनान्तरात् ॥ १२४ ॥
</details>
  
एवं न्यासं पुरा कृत्वा मन्त्राणां मण्डलान्तरे ।  
  
## अथ मन्त्राणां यथान्यासं ध्यानविधिः  
  
ततस्सञ्चिन्तयेद्ध्यानमेकैकस्य यथास्थितम् ॥ १२५ ॥  
  

<details open><summary>विश्वास-प्रस्तुतिः</summary>

मूलमन्त्रस्य देवा(वी ?)नां पुरा प्रोक्तं मया मुने ।  
नोक्तं यद्धृदयादीनां तदेकाग्रमनाः शृणु ॥ १२६ ॥
</details>

<details><summary>मूलम्</summary>

मूलमन्त्रस्य देवा(वी ?)नां पुरा प्रोक्तं मया मुने ।  
नोक्तं यद्धृदयादीनां तदेकाग्रमनाः शृणु ॥ १२६ ॥
</details>
  
## हृदयमन्त्रध्यानप्रकारः  
  

<details open><summary>विश्वास-प्रस्तुतिः</summary>

सितशोणितवर्णाभमेकवक्त्रं चतुर्भुजम् ।  
गरुडासनसंस्थं च पद्मशङ्खकरान्वितम् ॥ १२७ ॥
</details>

<details><summary>मूलम्</summary>

सितशोणितवर्णाभमेकवक्त्रं चतुर्भुजम् ।  
गरुडासनसंस्थं च पद्मशङ्खकरान्वितम् ॥ १२७ ॥
</details>
  

<details open><summary>विश्वास-प्रस्तुतिः</summary>

मुद्रालङ्कृतिमत् ध्यायेद्दक्षिणं चापरं करम् ।  
वामपाणिं द्वितीयं च संयुक्तमभयेन तु ॥ १२८ ॥
</details>

<details><summary>मूलम्</summary>

मुद्रालङ्कृतिमत् ध्यायेद्दक्षिणं चापरं करम् ।  
वामपाणिं द्वितीयं च संयुक्तमभयेन तु ॥ १२८ ॥
</details>
  

<details open><summary>विश्वास-प्रस्तुतिः</summary>

सिताभरणमाल्यैश्च कर्पूरालिप्तविग्रहम् ।  
सम्मुखं देवदेवस्य हृन्मन्त्रं संस्मरेत्सदा ॥ १२९ ॥
</details>

<details><summary>मूलम्</summary>

सिताभरणमाल्यैश्च कर्पूरालिप्तविग्रहम् ।  
सम्मुखं देवदेवस्य हृन्मन्त्रं संस्मरेत्सदा ॥ १२९ ॥
</details>
  
{{११७}}

[शिरोमन्त्रध्यान प्रकारः]  
  

<details open><summary>विश्वास-प्रस्तुतिः</summary>

बन्धुजीवोपमं रक्तं पद्मचक्रोद्यतन्द्विज ।  
स्वमुद्रासंयुतं ध्यायेत्पाणिना वरदेन च ॥ १३० ॥
</details>

<details><summary>मूलम्</summary>

बन्धुजीवोपमं रक्तं पद्मचक्रोद्यतन्द्विज ।  
स्वमुद्रासंयुतं ध्यायेत्पाणिना वरदेन च ॥ १३० ॥
</details>
  

<details open><summary>विश्वास-प्रस्तुतिः</summary>

कुङ्कुमेन विलिप्ताङ्गं रक्तभासं मनोहरम् ।  
रक्ताभरणसंयुक्तं रक्तपुष्पविभूषितम् ॥ १३१ ॥
</details>

<details><summary>मूलम्</summary>

कुङ्कुमेन विलिप्ताङ्गं रक्तभासं मनोहरम् ।  
रक्ताभरणसंयुक्तं रक्तपुष्पविभूषितम् ॥ १३१ ॥
</details>
  
सम्मुखं मन्त्रनाथस्य शिरोमन्त्रं च संस्मरेत् ।  
  
## शिखामन्त्रध्यानप्रकारः  
  
चलालिपटलाभं तु पद्मकौमोदकीधरम् ॥ १३२ ॥  
  

<details open><summary>विश्वास-प्रस्तुतिः</summary>

आत्मीयमुद्रां धर्त्तारं युक्तं चाभयपाणिना ।  
युक्तं मृगमदेनैव पुष्पाद्यैरसितैश्च तम् ॥ १३३ ॥
</details>

<details><summary>मूलम्</summary>

आत्मीयमुद्रां धर्त्तारं युक्तं चाभयपाणिना ।  
युक्तं मृगमदेनैव पुष्पाद्यैरसितैश्च तम् ॥ १३३ ॥
</details>
  
ईषत्स्मिताननं ध्यायेच्छिखामन्त्रं च नारद ।  
  
## कवचमन्त्रध्यानप्रकारः  
  
मधुपिङ्गलवर्णाभं शङ्खचक्रधरं तथा ॥ १३४ ॥  
  

<details open><summary>विश्वास-प्रस्तुतिः</summary>

स्वमुद्राव्यग्रितं ध्यायेत्पाणियुग्मयुतो(तम्) परम् ।  
मिश्रैर्विलेपनैर्लिप्तं मिश्रैः पुष्पादिभिस्तथा ॥ १३५ ॥
</details>

<details><summary>मूलम्</summary>

स्वमुद्राव्यग्रितं ध्यायेत्पाणियुग्मयुतो(तम्) परम् ।  
मिश्रैर्विलेपनैर्लिप्तं मिश्रैः पुष्पादिभिस्तथा ॥ १३५ ॥
</details>
  
निरीक्ष्य(क्ष ?)माणं च विभोः कवचं संस्मरेद्द्विज ।  
  
## नेत्रमन्त्रध्यानप्रकारः  
  
रक्तपीतप्रभं चैव गदापद्मोद्यतं क्रमात् ॥ १३६ ॥  
  

<details open><summary>विश्वास-प्रस्तुतिः</summary>

दक्षिणापरहस्ताभ्यां युक्तं चैव स्वमुद्रया ।  
सकाश्मीरेण लिप्ताङ्गं चन्दनेन सितेन च ॥ १३७ ॥
</details>

<details><summary>मूलम्</summary>

दक्षिणापरहस्ताभ्यां युक्तं चैव स्वमुद्रया ।  
सकाश्मीरेण लिप्ताङ्गं चन्दनेन सितेन च ॥ १३७ ॥
</details>
  

<details open><summary>विश्वास-प्रस्तुतिः</summary>

पुष्पाभरणवासोभिः पीतैर्मण्डितविग्रहम् ।  
संस्मरेन्नेत्रमन्त्रं तु सुनेत्रं च स्मिताननम् ॥ १३८ ॥
</details>

<details><summary>मूलम्</summary>

पुष्पाभरणवासोभिः पीतैर्मण्डितविग्रहम् ।  
संस्मरेन्नेत्रमन्त्रं तु सुनेत्रं च स्मिताननम् ॥ १३८ ॥
</details>
  
## अस्त्रमन्त्रध्यानप्रकारः  
  

<details open><summary>विश्वास-प्रस्तुतिः</summary>

राजोपलद्युतिमुषं गदाचक्रोद्यतं महत् ।  
युक्तं चैव स्वमुद्राभ्यां सुवर्णसदृशैः शुभैः ॥ १३९ ॥
</details>

<details><summary>मूलम्</summary>

राजोपलद्युतिमुषं गदाचक्रोद्यतं महत् ।  
युक्तं चैव स्वमुद्राभ्यां सुवर्णसदृशैः शुभैः ॥ १३९ ॥
</details>
  

<details open><summary>विश्वास-प्रस्तुतिः</summary>

युक्तमाभरणाद्यैश्च प्रलयानलविक्रमम् ।  
अस्त्रमन्त्रं विभोर्ध्यायेत्सम्मुखं स्वामिनः सदा ॥ १४० ॥
</details>

<details><summary>मूलम्</summary>

युक्तमाभरणाद्यैश्च प्रलयानलविक्रमम् ।  
अस्त्रमन्त्रं विभोर्ध्यायेत्सम्मुखं स्वामिनः सदा ॥ १४० ॥
</details>
  

<details open><summary>विश्वास-प्रस्तुतिः</summary>

एकवक्त्राः स्मृताः सर्वे सर्वे च गरुडासनाः ।  
इतीदमुक्तमङ्गानां ध्यानं पापहरं शुभम् ॥ १४१ ॥
</details>

<details><summary>मूलम्</summary>

एकवक्त्राः स्मृताः सर्वे सर्वे च गरुडासनाः ।  
इतीदमुक्तमङ्गानां ध्यानं पापहरं शुभम् ॥ १४१ ॥
</details>
  
{{११८}}

नृसिंहपूर्वमन्त्राणां त्रयाणामवधारय ।  
  
## नृसिह्ममन्त्रध्यानप्रकारः  
  
प्रलयाम्बुदनिर्घोषं प्रोद्वमन्तं च पावकम् ॥ १४२ ॥  
  

<details open><summary>विश्वास-प्रस्तुतिः</summary>

पद्मशङ्खगदाचक्रधर्त्तारं परमेश्वरम् ।  
द्रवच्चामीकराभासं नानाभरणभूषितम् ॥ १४३ ॥
</details>

<details><summary>मूलम्</summary>

पद्मशङ्खगदाचक्रधर्त्तारं परमेश्वरम् ।  
द्रवच्चामीकराभासं नानाभरणभूषितम् ॥ १४३ ॥
</details>
  

<details open><summary>विश्वास-प्रस्तुतिः</summary>

नानाविलेपनाङ्गं च प्रभूतस्रग्धरं द्विज ।  
रक्तकौशेयवसनं नृसिह्मं संस्मरेद्विभुम् ॥ १४४ ॥
</details>

<details><summary>मूलम्</summary>

नानाविलेपनाङ्गं च प्रभूतस्रग्धरं द्विज ।  
रक्तकौशेयवसनं नृसिह्मं संस्मरेद्विभुम् ॥ १४४ ॥
</details>
  
## कपिलमन्त्रध्यानप्रकारः  
  

<details open><summary>विश्वास-प्रस्तुतिः</summary>

उदयादित्यसङ्काशं पिङ्गलश्मश्रुलोचनम् ।  
चतुर्भुजमुदाराङ्गं पद्माद्यैरुपशोभितम् ॥ १४५ ॥
</details>

<details><summary>मूलम्</summary>

उदयादित्यसङ्काशं पिङ्गलश्मश्रुलोचनम् ।  
चतुर्भुजमुदाराङ्गं पद्माद्यैरुपशोभितम् ॥ १४५ ॥
</details>
  

<details open><summary>विश्वास-प्रस्तुतिः</summary>

सितवस्त्रोत्तरीयं च मुक्ताभरणभूषितम् ।  
सितमाल्यधरं ध्यायेत्कापिलं मन्त्रनायकम् ॥ १४६ ॥
</details>

<details><summary>मूलम्</summary>

सितवस्त्रोत्तरीयं च मुक्ताभरणभूषितम् ।  
सितमाल्यधरं ध्यायेत्कापिलं मन्त्रनायकम् ॥ १४६ ॥
</details>
  
## वाराहध्यानप्रकारः  
  

<details open><summary>विश्वास-प्रस्तुतिः</summary>

राजाश्मराशिवर्णाभं पीताभरणभूषितम् ।  
महाद्युतिधरं ध्यायेच्चतुर्हस्तं च नारद ॥ १४७ ॥
</details>

<details><summary>मूलम्</summary>

राजाश्मराशिवर्णाभं पीताभरणभूषितम् ।  
महाद्युतिधरं ध्यायेच्चतुर्हस्तं च नारद ॥ १४७ ॥
</details>
  

<details open><summary>विश्वास-प्रस्तुतिः</summary>

प्राग्वल्लाञ्छनसङ्घेन कमलाद्येन मण्डितम् ।  
वराहमन्त्रनाथं च मधुपिङ्गललोचनम् ॥ १४८ ॥
</details>

<details><summary>मूलम्</summary>

प्राग्वल्लाञ्छनसङ्घेन कमलाद्येन मण्डितम् ।  
वराहमन्त्रनाथं च मधुपिङ्गललोचनम् ॥ १४८ ॥
</details>
  

<details open><summary>विश्वास-प्रस्तुतिः</summary>

चलद्विद्युद्भ्रुवं रौद्रं ज्वालाश्मस्रुसटं स्मरेत् ।  
बालचन्द्राग्रतुल्येन युक्तं दंष्ट्राद्वयेन तु ॥ १४९ ॥
</details>

<details><summary>मूलम्</summary>

चलद्विद्युद्भ्रुवं रौद्रं ज्वालाश्मस्रुसटं स्मरेत् ।  
बालचन्द्राग्रतुल्येन युक्तं दंष्ट्राद्वयेन तु ॥ १४९ ॥
</details>
  

<details open><summary>विश्वास-प्रस्तुतिः</summary>

पद्मासनोपविष्टाश्च चिन्तयन्तः स्वकारणम् ।  
सम्मुखाः कर्णिकाधःस्थाः स्मर्तव्याः सर्वदा मुने ॥ १५० ॥
</details>

<details><summary>मूलम्</summary>

पद्मासनोपविष्टाश्च चिन्तयन्तः स्वकारणम् ।  
सम्मुखाः कर्णिकाधःस्थाः स्मर्तव्याः सर्वदा मुने ॥ १५० ॥
</details>
  
## कौस्तुभादिध्यानप्रकारः  
  

<details open><summary>विश्वास-प्रस्तुतिः</summary>

कौस्तुभं द्विभुजं ध्यायेत्सहस्रार्कसमप्रभम् ।  
नानावर्णधरां देवीं वनमालां तथैव च ॥ १५१ ॥
</details>

<details><summary>मूलम्</summary>

कौस्तुभं द्विभुजं ध्यायेत्सहस्रार्कसमप्रभम् ।  
नानावर्णधरां देवीं वनमालां तथैव च ॥ १५१ ॥
</details>
  

<details open><summary>विश्वास-प्रस्तुतिः</summary>

कान्तां कमलपत्राक्षीं प्रौढस्त्रीसदृशीं द्विज ।  
पुण्डरीकप्रभं पद्मं शङ्खं कुन्देन्दुसन्निभम् ॥ १५२ ॥
</details>

<details><summary>मूलम्</summary>

कान्तां कमलपत्राक्षीं प्रौढस्त्रीसदृशीं द्विज ।  
पुण्डरीकप्रभं पद्मं शङ्खं कुन्देन्दुसन्निभम् ॥ १५२ ॥
</details>
  

<details open><summary>विश्वास-प्रस्तुतिः</summary>

राजोपलप्रभं चक्रं हेमाभां संस्मरेद्गदाम् ।  
द्विरष्टवर्षवत्कान्तां कुमारीं नवयुवनाम् ॥ १५३ ॥
</details>

<details><summary>मूलम्</summary>

राजोपलप्रभं चक्रं हेमाभां संस्मरेद्गदाम् ।  
द्विरष्टवर्षवत्कान्तां कुमारीं नवयुवनाम् ॥ १५३ ॥
</details>
  
## गरुडध्यानप्रकारः  
  
रक्ततुण्डं महाप्राणं भीमभुकुटिलोचनम् ।  
{{११९}}

द्रवच्चामीकराकारं पक्षमण्डलमण्डितम् ॥ १५४ ॥  
  
संस्मरेद्गरुडं विप्र गृध्रवक्त्रं पृथूदरम् ।  
  
## पाशाङ्कुशयोर्ध्यानप्रकारः  
  
नवदूर्वाङ्कुरश्यामं पाशेशं पन्नगाननम् ॥ १५५ ॥  
  

<details open><summary>विश्वास-प्रस्तुतिः</summary>

संस्मरेदङ्कुशं कृष्णं दीर्घनासं भयानकम् ।  
स्वमुद्रालङ्कृताः सर्वे द्विभुजाश्चारुकुण्डलाः ॥ १५६ ॥
</details>

<details><summary>मूलम्</summary>

संस्मरेदङ्कुशं कृष्णं दीर्घनासं भयानकम् ।  
स्वमुद्रालङ्कृताः सर्वे द्विभुजाश्चारुकुण्डलाः ॥ १५६ ॥
</details>
  

<details open><summary>विश्वास-प्रस्तुतिः</summary>

ध्यातव्याः पुरुषाकाराः स्वप्रभाभिर्विराजिताः ।  
एतल्लाञ्छनमन्त्राणां ध्यानमुक्तं मया मुने ॥ १५७ ॥
</details>

<details><summary>मूलम्</summary>

ध्यातव्याः पुरुषाकाराः स्वप्रभाभिर्विराजिताः ।  
एतल्लाञ्छनमन्त्राणां ध्यानमुक्तं मया मुने ॥ १५७ ॥
</details>
  
## सत्यादिपञ्चकध्यानप्रकाराः  
  

<details open><summary>विश्वास-प्रस्तुतिः</summary>

सत्यादीनामथ ध्यानं समासादवधारय ।  
द्विभुजं संस्मरेत्सत्यं सितमिन्दुशताकृतिम् ॥ १५८ ॥
</details>

<details><summary>मूलम्</summary>

सत्यादीनामथ ध्यानं समासादवधारय ।  
द्विभुजं संस्मरेत्सत्यं सितमिन्दुशताकृतिम् ॥ १५८ ॥
</details>
  

<details open><summary>विश्वास-प्रस्तुतिः</summary>

वरदाभयहस्तं च ध्यानोन्मीलितलोचनम् ।  
सितकौशेयवसनं मुक्तादामाद्यलतङ्कृम् ॥ १५९ ॥
</details>

<details><summary>मूलम्</summary>

वरदाभयहस्तं च ध्यानोन्मीलितलोचनम् ।  
सितकौशेयवसनं मुक्तादामाद्यलतङ्कृम् ॥ १५९ ॥
</details>
  

<details open><summary>विश्वास-प्रस्तुतिः</summary>

सितचन्दनलिप्ताङ्गं सितपुष्पविभूषितम् ।  
ऊर्ध्वस्थं मन्त्रनाथस्य ब्रह्मपु(प ?)त्रस्थितं स्मरेत् ॥ १६० ॥
</details>

<details><summary>मूलम्</summary>

सितचन्दनलिप्ताङ्गं सितपुष्पविभूषितम् ।  
ऊर्ध्वस्थं मन्त्रनाथस्य ब्रह्मपु(प ?)त्रस्थितं स्मरेत् ॥ १६० ॥
</details>
  

<details open><summary>विश्वास-प्रस्तुतिः</summary>

पद्मासनेनोपविष्टं प्रसन्नवदनं द्विज ।  
एवं विधं ततो ध्यायेद्वासुदेवं चतुर्भुजम् ॥ १६१ ॥
</details>

<details><summary>मूलम्</summary>

पद्मासनेनोपविष्टं प्रसन्नवदनं द्विज ।  
एवं विधं ततो ध्यायेद्वासुदेवं चतुर्भुजम् ॥ १६१ ॥
</details>
  

<details open><summary>विश्वास-प्रस्तुतिः</summary>

शङ्खपद्मधरं चैव वरदाभयदं विभुम् ।  
प्रशान्तहुतभुग्रूपं न सितं नातिचारुणम् ॥ १६२ ॥
</details>

<details><summary>मूलम्</summary>

शङ्खपद्मधरं चैव वरदाभयदं विभुम् ।  
प्रशान्तहुतभुग्रूपं न सितं नातिचारुणम् ॥ १६२ ॥
</details>
  

<details open><summary>विश्वास-प्रस्तुतिः</summary>

ध्यायेत्सङ्कर्षणं देवं प्रद्युम्नं संस्मरेत्ततः ।  
पीतचम्पकवर्णाभं कमलायतलोचनम् ॥ १६३ ॥
</details>

<details><summary>मूलम्</summary>

ध्यायेत्सङ्कर्षणं देवं प्रद्युम्नं संस्मरेत्ततः ।  
पीतचम्पकवर्णाभं कमलायतलोचनम् ॥ १६३ ॥
</details>
  

<details open><summary>विश्वास-प्रस्तुतिः</summary>

शरद्गगनसङ्काशमनिरुद्धं स्मरेत्ततः ।  
वासुदेवसमाः सर्वे भुजाभरणलाञ्छनैः ॥ १६४ ॥
</details>

<details><summary>मूलम्</summary>

शरद्गगनसङ्काशमनिरुद्धं स्मरेत्ततः ।  
वासुदेवसमाः सर्वे भुजाभरणलाञ्छनैः ॥ १६४ ॥
</details>
  
उपविष्टास्तथैवेते ब्रह्मरन्ध्राम्बुजेषु च ।  
  
## सप्ताक्षरमन्त्रध्यानप्रकारः  
  
सुशुद्धस्फटिकप्रख्यं नीरूपमिव (मपि ?)रूपिणम् ॥ १६५ ॥  
  

<details open><summary>विश्वास-प्रस्तुतिः</summary>

सर्वाकारधरं चैव सर्वाकारविवर्जितम् ।  
सर्वतः पाणिपादं च सर्वतोऽक्षिशिरोमुखम् ॥ १६६ ॥
</details>

<details><summary>मूलम्</summary>

सर्वाकारधरं चैव सर्वाकारविवर्जितम् ।  
सर्वतः पाणिपादं च सर्वतोऽक्षिशिरोमुखम् ॥ १६६ ॥
</details>
  
प्रसन्नरश्मिजालेन स्फटिकामलरूपिणा ।  
{{१२०}}

स्वदेहनिस्सृतेनैव भासितं परितः प्रभुम् ॥ १६७ ॥  
  

<details open><summary>विश्वास-प्रस्तुतिः</summary>

प्रतिबिम्बति वै यस्मिन्मन्त्रचक्रं यथास्थितम् ।  
ध्यायेत्सप्ताक्षरं मन्त्रं भोगस्थानगतं मुने ॥ १६८ ॥
</details>

<details><summary>मूलम्</summary>

प्रतिबिम्बति वै यस्मिन्मन्त्रचक्रं यथास्थितम् ।  
ध्यायेत्सप्ताक्षरं मन्त्रं भोगस्थानगतं मुने ॥ १६८ ॥
</details>
  
एवं ध्यात्वा समभ्यर्च्य यथान्यासक्रमेण च ।  
  
## ध्यानानानन्तरं न्यासक्रमेण मन्त्रगणस्य बाह्ययागप्रकारः  
  
अर्घैः पाद्यैस्तथा पुष्पैः सुगन्धैरनुलेपनैः ॥ १६९ ॥  
  

<details open><summary>विश्वास-प्रस्तुतिः</summary>

शालिपूर्णोत्थिताघारपृष्ठसंस्थैरनेकशः ।  
सुगन्धघृतदीपैश्च पुष्पालम्बनचर्चितैः ॥ १७० ॥
</details>

<details><summary>मूलम्</summary>

शालिपूर्णोत्थिताघारपृष्ठसंस्थैरनेकशः ।  
सुगन्धघृतदीपैश्च पुष्पालम्बनचर्चितैः ॥ १७० ॥
</details>
  

<details open><summary>विश्वास-प्रस्तुतिः</summary>

महामोदैश्शुभोद्दिपैरच्छिन्नैर्गुग्गुलान्वितैः ।  
भक्ष्यैर्भोज्यैस्तथा लेह्यैः पेयैरन्यैरनेकधा ॥ १७१ ॥
</details>

<details><summary>मूलम्</summary>

महामोदैश्शुभोद्दिपैरच्छिन्नैर्गुग्गुलान्वितैः ।  
भक्ष्यैर्भोज्यैस्तथा लेह्यैः पेयैरन्यैरनेकधा ॥ १७१ ॥
</details>
  

<details open><summary>विश्वास-प्रस्तुतिः</summary>

मधुपर्कैश्च मात्राभिः फलमूलैरनेकशः ।  
पायसैर्विविधैर्दिव्यैः मोदकैः कृसरादिभिः ॥ १७२ ॥
</details>

<details><summary>मूलम्</summary>

मधुपर्कैश्च मात्राभिः फलमूलैरनेकशः ।  
पायसैर्विविधैर्दिव्यैः मोदकैः कृसरादिभिः ॥ १७२ ॥
</details>
  

<details open><summary>विश्वास-प्रस्तुतिः</summary>

सुसंस्कृतैश्च बहुभिर्मध्वाज्यादिपरिप्लुतैः ।  
एकैकस्मिंस्तु वै भोगे मुद्रां कामदुघां पुरा ॥ १७३ ॥
</details>

<details><summary>मूलम्</summary>

सुसंस्कृतैश्च बहुभिर्मध्वाज्यादिपरिप्लुतैः ।  
एकैकस्मिंस्तु वै भोगे मुद्रां कामदुघां पुरा ॥ १७३ ॥
</details>
  

<details open><summary>विश्वास-प्रस्तुतिः</summary>

समन्त्रां पूर्ववद्ध्यायेत्प्रोक्षयेर्दर्घ्यवारिणा ।  
दत्वा पुष्पार्घ्यमुपरि संस्पृशेद्विष्णुपाणिना ॥ १७४ ॥
</details>

<details><summary>मूलम्</summary>

समन्त्रां पूर्ववद्ध्यायेत्प्रोक्षयेर्दर्घ्यवारिणा ।  
दत्वा पुष्पार्घ्यमुपरि संस्पृशेद्विष्णुपाणिना ॥ १७४ ॥
</details>
  

<details open><summary>विश्वास-प्रस्तुतिः</summary>

निवेदयेत्ततो विप्र शिरसाऽवनतेन च ।  
यत्किञ्चन्मानसे यागे पुरा प्रोक्तं मया च ते ॥ १७५ ॥
</details>

<details><summary>मूलम्</summary>

निवेदयेत्ततो विप्र शिरसाऽवनतेन च ।  
यत्किञ्चन्मानसे यागे पुरा प्रोक्तं मया च ते ॥ १७५ ॥
</details>
  

<details open><summary>विश्वास-प्रस्तुतिः</summary>

तत्सर्वं देवदेवस्य बहुमूर्तं निवेदयेत् ।  
असन्निधिश्च यो भोगो ह्यङ्गभावमनुव्रजेत् ॥ १७६ ॥
</details>

<details><summary>मूलम्</summary>

तत्सर्वं देवदेवस्य बहुमूर्तं निवेदयेत् ।  
असन्निधिश्च यो भोगो ह्यङ्गभावमनुव्रजेत् ॥ १७६ ॥
</details>
  

<details open><summary>विश्वास-प्रस्तुतिः</summary>

तत्तद्ध्यात्वा तु मनसा भक्त्या विष्णोर्निवेदयेत् ।  
यथानुक्रमतो ह्येवं सर्वमन्त्रगणं मुने ॥ १७७ ॥
</details>

<details><summary>मूलम्</summary>

तत्तद्ध्यात्वा तु मनसा भक्त्या विष्णोर्निवेदयेत् ।  
यथानुक्रमतो ह्येवं सर्वमन्त्रगणं मुने ॥ १७७ ॥
</details>
  
इष्ट्वा पूर्वं विधानेन भूयः सम्पूज्य केशवम् ।  
  
## पुष्पाञ्जलिप्रकारः  
  
मूलमन्त्रं समुच्चार्य पुष्पैरापूर्य चाञ्जलिम् ॥ १७८ ॥  
  

<details open><summary>विश्वास-प्रस्तुतिः</summary>

तन्मध्ये परमात्मानं मन्त्रं माणिक्यदीधितिम् ।  
समस्तमन्त्रसंलीनं ध्यायेदुद्धारयोगतः ॥ १७९ ॥
</details>

<details><summary>मूलम्</summary>

तन्मध्ये परमात्मानं मन्त्रं माणिक्यदीधितिम् ।  
समस्तमन्त्रसंलीनं ध्यायेदुद्धारयोगतः ॥ १७९ ॥
</details>
  

<details open><summary>विश्वास-प्रस्तुतिः</summary>

पूरकादिविभागेन शब्देनातिप्लुतात्मना ।  
यावच्छब्दावसानस्थो व्यज्यतेऽसावनेकधा ॥ १८० ॥
</details>

<details><summary>मूलम्</summary>

पूरकादिविभागेन शब्देनातिप्लुतात्मना ।  
यावच्छब्दावसानस्थो व्यज्यतेऽसावनेकधा ॥ १८० ॥
</details>
  
{{१२१}}


<details open><summary>विश्वास-प्रस्तुतिः</summary>

तन्त्रीशब्दात्मना विप्र ततो भासात्मना तु वै ।  
ह्लादात्मना च तदनु आनन्दविभवात्मना ॥ १८१ ॥
</details>

<details><summary>मूलम्</summary>

तन्त्रीशब्दात्मना विप्र ततो भासात्मना तु वै ।  
ह्लादात्मना च तदनु आनन्दविभवात्मना ॥ १८१ ॥
</details>
  

<details open><summary>विश्वास-प्रस्तुतिः</summary>

तस्मात्सर्वपदातीतः सर्वत्र विभवात्मना ।  
सच्चिद्घनोर्मिनिर्मुक्तशान्तबोधान्तरात्मना ॥ १८२ ॥
</details>

<details><summary>मूलम्</summary>

तस्मात्सर्वपदातीतः सर्वत्र विभवात्मना ।  
सच्चिद्घनोर्मिनिर्मुक्तशान्तबोधान्तरात्मना ॥ १८२ ॥
</details>
  

<details open><summary>विश्वास-प्रस्तुतिः</summary>

एवं षडूर्मिनिर्मुक्तं विकल्पातीतगोचरम् ।  
अवगाह्य क्रमेणाथ पुनरेत्य पदात्पदम् ॥ १८३ ॥
</details>

<details><summary>मूलम्</summary>

एवं षडूर्मिनिर्मुक्तं विकल्पातीतगोचरम् ।  
अवगाह्य क्रमेणाथ पुनरेत्य पदात्पदम् ॥ १८३ ॥
</details>
  

<details open><summary>विश्वास-प्रस्तुतिः</summary>

ध्यात्वा मन्त्रं सहस्त्रांशुं सहस्रकरजामृतम् ।  
रेचकेन विनिक्षिप्य देवदेवस्य मूर्धनि ॥ १८४ ॥
</details>

<details><summary>मूलम्</summary>

ध्यात्वा मन्त्रं सहस्त्रांशुं सहस्रकरजामृतम् ।  
रेचकेन विनिक्षिप्य देवदेवस्य मूर्धनि ॥ १८४ ॥
</details>
  
ततोऽछिन्नं करे कृत्वा धूपपात्रं तु दक्षिणे ।  
  
## धूपपात्रविधिः  
  
पद्मचक्राङ्कितं दिव्यमाधारं कञ्जरूपिणम् ॥ १८५ ॥  
  

<details open><summary>विश्वास-प्रस्तुतिः</summary>

एकनालं च कर्तव्यं (कुर्वीत ?) शेषं सप्तफणं विभुम् ।  
बद्धाञ्जलिपुटं नित्यं ध्यायन्तं कारणं परम् ॥ १८६ ॥
</details>

<details><summary>मूलम्</summary>

एकनालं च कर्तव्यं (कुर्वीत ?) शेषं सप्तफणं विभुम् ।  
बद्धाञ्जलिपुटं नित्यं ध्यायन्तं कारणं परम् ॥ १८६ ॥
</details>
  

<details open><summary>विश्वास-प्रस्तुतिः</summary>

चक्रलाङ्गलहस्तं च पद्मासनगतं विभुम् ।  
कर्तव्यं (कुर्वीत ?) धूपघर्त्तारं किङ्किणीजालशोभितम् ॥ १८७ ॥
</details>

<details><summary>मूलम्</summary>

चक्रलाङ्गलहस्तं च पद्मासनगतं विभुम् ।  
कर्तव्यं (कुर्वीत ?) धूपघर्त्तारं किङ्किणीजालशोभितम् ॥ १८७ ॥
</details>
  

<details open><summary>विश्वास-प्रस्तुतिः</summary>

चक्रं तच्चक्रहृदयं पद्मं हृत्कोटरं विदुः ।  
चक्रे या या (ये ये ?) अराख्या (स्स्यु ?)स्ता नाड्यो वै द्वादश स्मृताः ॥
</details>

<details><summary>मूलम्</summary>

चक्रं तच्चक्रहृदयं पद्मं हृत्कोटरं विदुः ।  
चक्रे या या (ये ये ?) अराख्या (स्स्यु ?)स्ता नाड्यो वै द्वादश स्मृताः ॥
</details>
१८८ ॥  
  

<details open><summary>विश्वास-प्रस्तुतिः</summary>

किङ्किण्यो याः स्मृता विप्र ज्ञेयास्ताः सूक्ष्मनाडयः ।  
यासां वै मध्यमा शक्तिर्भुजङ्गकुटिलोपमा ॥ १८९ ॥
</details>

<details><summary>मूलम्</summary>

किङ्किण्यो याः स्मृता विप्र ज्ञेयास्ताः सूक्ष्मनाडयः ।  
यासां वै मध्यमा शक्तिर्भुजङ्गकुटिलोपमा ॥ १८९ ॥
</details>
  

<details open><summary>विश्वास-प्रस्तुतिः</summary>

धूमधूसरवर्णाभा अण्डं भित्वा विनिर्गता ।  
कालाग्निहृदयोत्था सा सत्यान्ते तु लयं गता ॥ १९० ॥
</details>

<details><summary>मूलम्</summary>

धूमधूसरवर्णाभा अण्डं भित्वा विनिर्गता ।  
कालाग्निहृदयोत्था सा सत्यान्ते तु लयं गता ॥ १९० ॥
</details>
  

<details open><summary>विश्वास-प्रस्तुतिः</summary>

तया सम्बोधितो ह्यात्मा मन्त्रमूर्तिधरः प्रभुः ।  
सन्निधौ भवति, क्षिप्रमव्युच्छिन्नं दहेत्तथा ॥ १९१ ॥
</details>

<details><summary>मूलम्</summary>

तया सम्बोधितो ह्यात्मा मन्त्रमूर्तिधरः प्रभुः ।  
सन्निधौ भवति, क्षिप्रमव्युच्छिन्नं दहेत्तथा ॥ १९१ ॥
</details>
  
## धूपपात्रमन्त्रविधानम्  
  

<details open><summary>विश्वास-प्रस्तुतिः</summary>

मन्त्रेणानेन विप्रर्षे तन्मन्त्रमवधारय ।  
ओङ्कारं पूर्वमुद्धृत्य परमात्मा ततः पुनः ॥ १९२ ॥
</details>

<details><summary>मूलम्</summary>

मन्त्रेणानेन विप्रर्षे तन्मन्त्रमवधारय ।  
ओङ्कारं पूर्वमुद्धृत्य परमात्मा ततः पुनः ॥ १९२ ॥
</details>
  

<details open><summary>विश्वास-प्रस्तुतिः</summary>

व्योमानन्देन संयुक्तमनन्ताय पदं ततः ।  
कालाग्निरूपाय पदं जगद्धूमपदं तथा ॥ १९३ ॥
</details>

<details><summary>मूलम्</summary>

व्योमानन्देन संयुक्तमनन्ताय पदं ततः ।  
कालाग्निरूपाय पदं जगद्धूमपदं तथा ॥ १९३ ॥
</details>
  
सुगन्धिने पदं कुर्यात्सर्वगन्धवहाय च ।  
{{१२२}}

नमः स्वाहासमायुक्तमेकत्रिंशाक्षरं परम् ॥ १९४ ॥  
  

<details open><summary>विश्वास-प्रस्तुतिः</summary>

मन्त्रं द्विज समाख्यातं धूपपात्रस्य नारद ।  
मुद्राध्यानसमायुक्तं (क्तां ?) सर्वसिद्धिकरं (रीं ?) परम् (राम्   
?) ॥ १९५ ॥
</details>

<details><summary>मूलम्</summary>

मन्त्रं द्विज समाख्यातं धूपपात्रस्य नारद ।  
मुद्राध्यानसमायुक्तं (क्तां ?) सर्वसिद्धिकरं (रीं ?) परम् (राम्   
?) ॥ १९५ ॥
</details>
  

<details open><summary>विश्वास-प्रस्तुतिः</summary>

पूजितां धूपितां लिप्तां मन्त्रविन्यस्तविग्रहाम् ।  
एकीकृत्य स्वशब्देन हृद्गतेनान्तरात्मना ॥ १९६ ॥
</details>

<details><summary>मूलम्</summary>

पूजितां धूपितां लिप्तां मन्त्रविन्यस्तविग्रहाम् ।  
एकीकृत्य स्वशब्देन हृद्गतेनान्तरात्मना ॥ १९६ ॥
</details>
  
## घण्टाचालनविधानम्  
  

<details open><summary>विश्वास-प्रस्तुतिः</summary>

सञ्चालयेत्ततस्सम्यक्सशब्दां चक्रचिन्हिताम् ।  
त्रैलोक्यद्राविणीं घण्टां सर्वदुष्टनिबर्हिणीम् ॥ १९७ ॥
</details>

<details><summary>मूलम्</summary>

सञ्चालयेत्ततस्सम्यक्सशब्दां चक्रचिन्हिताम् ।  
त्रैलोक्यद्राविणीं घण्टां सर्वदुष्टनिबर्हिणीम् ॥ १९७ ॥
</details>
  

<details open><summary>विश्वास-प्रस्तुतिः</summary>

एषा दूती हि मन्त्राणां सुप्तानां च प्रबोधिनी ।  
वारणी सर्वविघ्नानां सर्वमन्त्रप्रसादिनी ॥ १९८ ॥
</details>

<details><summary>मूलम्</summary>

एषा दूती हि मन्त्राणां सुप्तानां च प्रबोधिनी ।  
वारणी सर्वविघ्नानां सर्वमन्त्रप्रसादिनी ॥ १९८ ॥
</details>
  

<details open><summary>विश्वास-प्रस्तुतिः</summary>

प्रणवान्ते ध्वनिर्ह्येष शब्दशक्तौ लयं गतः ।  
वर्णदेहाः स्मृता मन्त्रा मन्त्रदेहाश्च देवताः ॥ १९९ ॥
</details>

<details><summary>मूलम्</summary>

प्रणवान्ते ध्वनिर्ह्येष शब्दशक्तौ लयं गतः ।  
वर्णदेहाः स्मृता मन्त्रा मन्त्रदेहाश्च देवताः ॥ १९९ ॥
</details>
  

<details open><summary>विश्वास-प्रस्तुतिः</summary>

घण्टास्तनितमूलास्ते प्रबुद्धाः कर्मसिद्धिदाः ।  
परशब्दोत्थिता शक्तिर्घण्टास्तनितरूपिणी ॥ २०० ॥
</details>

<details><summary>मूलम्</summary>

घण्टास्तनितमूलास्ते प्रबुद्धाः कर्मसिद्धिदाः ।  
परशब्दोत्थिता शक्तिर्घण्टास्तनितरूपिणी ॥ २०० ॥
</details>
  

<details open><summary>विश्वास-प्रस्तुतिः</summary>

वर्णत्वं समनुप्राप्ता तैर्वर्णैर्मुनिसत्तम ।  
मन्त्राणां कल्पनादेहा नानाकाराः सहस्रशः ॥ २०१ ॥
</details>

<details><summary>मूलम्</summary>

वर्णत्वं समनुप्राप्ता तैर्वर्णैर्मुनिसत्तम ।  
मन्त्राणां कल्पनादेहा नानाकाराः सहस्रशः ॥ २०१ ॥
</details>
  

<details open><summary>विश्वास-प्रस्तुतिः</summary>

स्वेच्छया त्वनया शक्त्या सामर्थ्यात्स्वात्मनस्स्वयम् ।  
अनुग्रहार्थमिह हि भक्तानां भावितात्मनाम् ॥ २०२ ॥
</details>

<details><summary>मूलम्</summary>

स्वेच्छया त्वनया शक्त्या सामर्थ्यात्स्वात्मनस्स्वयम् ।  
अनुग्रहार्थमिह हि भक्तानां भावितात्मनाम् ॥ २०२ ॥
</details>
  

<details open><summary>विश्वास-प्रस्तुतिः</summary>

मननान्मुनिशार्दूल त्राणं कुर्वन्ति वै ततः ।  
ददते पदमात्मीयं तस्मान्मन्त्राः प्रकीर्तिताः ॥ २०३ ॥
</details>

<details><summary>मूलम्</summary>

मननान्मुनिशार्दूल त्राणं कुर्वन्ति वै ततः ।  
ददते पदमात्मीयं तस्मान्मन्त्राः प्रकीर्तिताः ॥ २०३ ॥
</details>
  

<details open><summary>विश्वास-प्रस्तुतिः</summary>

अनभिव्यक्तशब्दास्ते निराकारास्तथैव च ।  
घण्टायां चाल्यमानायां निर्यान्ति च सहस्रशः ॥ २०४ ॥
</details>

<details><summary>मूलम्</summary>

अनभिव्यक्तशब्दास्ते निराकारास्तथैव च ।  
घण्टायां चाल्यमानायां निर्यान्ति च सहस्रशः ॥ २०४ ॥
</details>
  

<details open><summary>विश्वास-प्रस्तुतिः</summary>

अत एव मुनिश्रेष्ठ मन्त्रमाता प्रकीर्तिता ।  
एषा घण्टाभिधा शक्तिर्वागीशी च सरस्वती ॥ २०५ ॥
</details>

<details><summary>मूलम्</summary>

अत एव मुनिश्रेष्ठ मन्त्रमाता प्रकीर्तिता ।  
एषा घण्टाभिधा शक्तिर्वागीशी च सरस्वती ॥ २०५ ॥
</details>
  

<details open><summary>विश्वास-प्रस्तुतिः</summary>

वाचि मन्त्राः स्थितास्सर्वे वाच्या मन्त्रे प्रतिष्ठिताः ।  
मन्त्ररूपात्मकं विश्वं स बाह्याभ्यन्तरं ततः ॥ २०६ ॥
</details>

<details><summary>मूलम्</summary>

वाचि मन्त्राः स्थितास्सर्वे वाच्या मन्त्रे प्रतिष्ठिताः ।  
मन्त्ररूपात्मकं विश्वं स बाह्याभ्यन्तरं ततः ॥ २०६ ॥
</details>
  

<details open><summary>विश्वास-प्रस्तुतिः</summary>

घण्टाशब्दगतं सर्वं तस्मात्तां चालयेत्पुरा ।  
आवाहनेऽर्घ्ये धूपे च दीपे नैवेद्यजोषणे ॥ २०७ ॥
</details>

<details><summary>मूलम्</summary>

घण्टाशब्दगतं सर्वं तस्मात्तां चालयेत्पुरा ।  
आवाहनेऽर्घ्ये धूपे च दीपे नैवेद्यजोषणे ॥ २०७ ॥
</details>
  
नित्यमेव प्रयुञ्जीत सम्यङ्मन्त्रार्थसिद्धये ।  
{{१२३}}

पूजाकालं विनाऽन्यत्र हितं नास्याः प्रचालनम् ॥ २०८ ॥  
  

<details open><summary>विश्वास-प्रस्तुतिः</summary>

नानया तु विना कार्यं पूजनं सिद्धिमिच्छता ।  
यस्मात्तस्मात्परं मन्त्रमेतदीयमिदं शृणु ॥ २०९ ॥
</details>

<details><summary>मूलम्</summary>

नानया तु विना कार्यं पूजनं सिद्धिमिच्छता ।  
यस्मात्तस्मात्परं मन्त्रमेतदीयमिदं शृणु ॥ २०९ ॥
</details>
  
## घण्टामन्त्रनिरूपणम्  
  

<details open><summary>विश्वास-प्रस्तुतिः</summary>

आदाय प्रणवं पूर्वमनन्तेशं ततः परम् ।  
तच्चानलेन सम्भिन्नमूर्ध्वाधो मुनिसत्तम ॥ २१० ॥
</details>

<details><summary>मूलम्</summary>

आदाय प्रणवं पूर्वमनन्तेशं ततः परम् ।  
तच्चानलेन सम्भिन्नमूर्ध्वाधो मुनिसत्तम ॥ २१० ॥
</details>
  

<details open><summary>विश्वास-प्रस्तुतिः</summary>

त्रैलोक्यैश्वर्यदेनाथ लाञ्छयेत्पञ्चबिन्दुना ।  
दद्यादस्यावसाने तु जगद्ध्वनिपदं ततः ॥ २११ ॥
</details>

<details><summary>मूलम्</summary>

त्रैलोक्यैश्वर्यदेनाथ लाञ्छयेत्पञ्चबिन्दुना ।  
दद्यादस्यावसाने तु जगद्ध्वनिपदं ततः ॥ २११ ॥
</details>
  

<details open><summary>विश्वास-प्रस्तुतिः</summary>

मन्त्रमात्रे पदं चान्यत्स्वाहाक्षरसमन्वितम् ।  
तदन्ते परमात्मानं प्रज्ञाधारोपरि स्थितम् ॥ २१२ ॥
</details>

<details><summary>मूलम्</summary>

मन्त्रमात्रे पदं चान्यत्स्वाहाक्षरसमन्वितम् ।  
तदन्ते परमात्मानं प्रज्ञाधारोपरि स्थितम् ॥ २१२ ॥
</details>
  

<details open><summary>विश्वास-प्रस्तुतिः</summary>

भूधरेण युतं मूर्ध्ना भूधरोपरि विन्यसेत् ।  
विश्वाप्यायकरान्तस्थं त्रैलोक्यैश्वर्यदं मुने ॥ २१३ ॥
</details>

<details><summary>मूलम्</summary>

भूधरेण युतं मूर्ध्ना भूधरोपरि विन्यसेत् ।  
विश्वाप्यायकरान्तस्थं त्रैलोक्यैश्वर्यदं मुने ॥ २१३ ॥
</details>
  

<details open><summary>विश्वास-प्रस्तुतिः</summary>

त्रयोदशाक्षरो मन्त्रो घण्टाख्यस्सर्वसिद्धिकृत् ।  
विन्यासकाले यस्या वै प्लुतमुच्चारयेत्ततः ॥ २१४ ॥
</details>

<details><summary>मूलम्</summary>

त्रयोदशाक्षरो मन्त्रो घण्टाख्यस्सर्वसिद्धिकृत् ।  
विन्यासकाले यस्या वै प्लुतमुच्चारयेत्ततः ॥ २१४ ॥
</details>
  
## घण्टाध्यानप्रकारः  
  

<details open><summary>विश्वास-प्रस्तुतिः</summary>

ध्यानयुक्तं द्विजश्रेष्ठ तद्ध्यानमवधारय ।  
अधोमुखं तु ब्रह्माण्डं ध्यायेज्जनरवाकुलम् ॥ २१५ ॥
</details>

<details><summary>मूलम्</summary>

ध्यानयुक्तं द्विजश्रेष्ठ तद्ध्यानमवधारय ।  
अधोमुखं तु ब्रह्माण्डं ध्यायेज्जनरवाकुलम् ॥ २१५ ॥
</details>
  

<details open><summary>विश्वास-प्रस्तुतिः</summary>

सनालं च तदूर्ध्वे तु पद्ममष्टदलं तथा ।  
प्रकीर्णपत्रं सुसितं (त ?) केसरालं (लिं ?) सुकर्णिकम् ॥ २१६ ॥
</details>

<details><summary>मूलम्</summary>

सनालं च तदूर्ध्वे तु पद्ममष्टदलं तथा ।  
प्रकीर्णपत्रं सुसितं (त ?) केसरालं (लिं ?) सुकर्णिकम् ॥ २१६ ॥
</details>
  

<details open><summary>विश्वास-प्रस्तुतिः</summary>

तन्मध्ये चिन्तयेद्देवीं वर्गाष्टक भुजान्विताम् ।  
मुख्यहस्तचतुष्के तु लाञ्छनं कमलादिकम् ॥ २१७ ॥
</details>

<details><summary>मूलम्</summary>

तन्मध्ये चिन्तयेद्देवीं वर्गाष्टक भुजान्विताम् ।  
मुख्यहस्तचतुष्के तु लाञ्छनं कमलादिकम् ॥ २१७ ॥
</details>
  

<details open><summary>विश्वास-प्रस्तुतिः</summary>

कमलं च ततः शङ्खं पाशं चैवाङ्कुशं क्रमात् ।  
स्फटिकं चाक्षसूत्रं च तथा विज्ञानपुस्तकम् ॥ २१८ ॥
</details>

<details><summary>मूलम्</summary>

कमलं च ततः शङ्खं पाशं चैवाङ्कुशं क्रमात् ।  
स्फटिकं चाक्षसूत्रं च तथा विज्ञानपुस्तकम् ॥ २१८ ॥
</details>
  

<details open><summary>विश्वास-प्रस्तुतिः</summary>

अभयं वरदं चैव हस्तद्विद्वितये परे ।  
पद्मासने चोपविष्ठां पद्मपत्रायतेक्षणाम् ॥ २१९ ॥
</details>

<details><summary>मूलम्</summary>

अभयं वरदं चैव हस्तद्विद्वितये परे ।  
पद्मासने चोपविष्ठां पद्मपत्रायतेक्षणाम् ॥ २१९ ॥
</details>
  

<details open><summary>विश्वास-प्रस्तुतिः</summary>

पद्मगर्भप्रतीकाशां पद्ममालाविभूषिताम् ।  
विद्याभरणसञ्छन्नां पीतवस्त्रविवेष्टिताम् ॥ २२० ॥
</details>

<details><summary>मूलम्</summary>

पद्मगर्भप्रतीकाशां पद्ममालाविभूषिताम् ।  
विद्याभरणसञ्छन्नां पीतवस्त्रविवेष्टिताम् ॥ २२० ॥
</details>
  
दर्शयेद्देवदेवस्य मुद्रां नारायणात्मनः ।  
  
## लक्ष्म्यादिमन्त्राणामभ्यर्चनम्  
  
लक्ष्म्यादीनां ततो भक्त्या मन्त्राणां च महामुने ॥ २२१ ॥  
  
{{१२४}}

भूयोऽर्घ्यपुष्पगन्धेन धूपान्तेन समर्चयेत् ।  
  
## अथ स्तुतिः  
  
ततः स्तुवीत देवेशं स्तोत्रेणानेन नारद ॥ २२२ ॥  
  

<details open><summary>विश्वास-प्रस्तुतिः</summary>

सम्यक्प्रणवपूर्वेण नमोऽन्तेन तु वै त्रिधा ।  
जितन्ते पुण्डरीकाक्ष नमस्ते विश्वभावन ॥ २२३ ॥
</details>

<details><summary>मूलम्</summary>

सम्यक्प्रणवपूर्वेण नमोऽन्तेन तु वै त्रिधा ।  
जितन्ते पुण्डरीकाक्ष नमस्ते विश्वभावन ॥ २२३ ॥
</details>
  
नमस्तेऽस्तु हृषीकेश महापुरुषपूर्वज ।  
  
## मधुपर्कादिसमर्पणप्रकारः  
  
जपन्वै दधिसम्पूर्णं मधुना सर्पिषाऽन्वितम् ॥ २२४ ॥  
  

<details open><summary>विश्वास-प्रस्तुतिः</summary>

पात्रं करतले कृत्वा तन्मध्यस्थं प्रभुं स्मरेत् ।  
मूलमन्त्रेण तद्वस्तु स्वरूपादुदितेन च ॥ २२५ ॥
</details>

<details><summary>मूलम्</summary>

पात्रं करतले कृत्वा तन्मध्यस्थं प्रभुं स्मरेत् ।  
मूलमन्त्रेण तद्वस्तु स्वरूपादुदितेन च ॥ २२५ ॥
</details>
  

<details open><summary>विश्वास-प्रस्तुतिः</summary>

लसत्पीयूषकल्लोलसत्तरङ्गेण नारद ।  
तन्निवेद्य पुनर्भक्त्या भूयः पुष्पाञ्जलिं क्षिपेत् ॥ २२६ ॥
</details>

<details><summary>मूलम्</summary>

लसत्पीयूषकल्लोलसत्तरङ्गेण नारद ।  
तन्निवेद्य पुनर्भक्त्या भूयः पुष्पाञ्जलिं क्षिपेत् ॥ २२६ ॥
</details>
  

<details open><summary>विश्वास-प्रस्तुतिः</summary>

ततो निवेदयेद्विष्णोर्हिरण्यकटकादिकम् ।  
अनन्तरं निमित्तार्थं ताम्बूलं तदनन्तरम् ॥ २२७ ॥
</details>

<details><summary>मूलम्</summary>

ततो निवेदयेद्विष्णोर्हिरण्यकटकादिकम् ।  
अनन्तरं निमित्तार्थं ताम्बूलं तदनन्तरम् ॥ २२७ ॥
</details>
  

<details open><summary>विश्वास-प्रस्तुतिः</summary>

प्रक्षाल्य गन्धतोयेन अर्घ्यपात्रोद्धृतेन वै ।  
पाणियुग्मं यथा वै स्यात्सार्धमत्यन्तनिर्मलम् ॥ २२८ ॥
</details>

<details><summary>मूलम्</summary>

प्रक्षाल्य गन्धतोयेन अर्घ्यपात्रोद्धृतेन वै ।  
पाणियुग्मं यथा वै स्यात्सार्धमत्यन्तनिर्मलम् ॥ २२८ ॥
</details>
  

<details open><summary>विश्वास-प्रस्तुतिः</summary>

नैवेद्यधूपपात्राद्यैः पात्रैश्च निर्मलीकृतम् ।  
कृत्वा तद्गन्धदिग्धौ तौ अर्घ्येणार्च्य परस्परम् ॥ २२९ ॥
</details>

<details><summary>मूलम्</summary>

नैवेद्यधूपपात्राद्यैः पात्रैश्च निर्मलीकृतम् ।  
कृत्वा तद्गन्धदिग्धौ तौ अर्घ्येणार्च्य परस्परम् ॥ २२९ ॥
</details>
  
तन्निवेद्य विभोः पश्चाद्वाक्कर्ममनसाऽन्वितः ।  
  
## बाह्ययागपरिसमापनक्रमः  
  
पुण्डरीकाक्ष विश्वात्मन्मन्त्रमूर्ते जनार्दन ॥ २३० ॥  
  

<details open><summary>विश्वास-प्रस्तुतिः</summary>

गृहाणेदं जगन्नाथ मम दीनस्य शाश्वत ।  
इत्युक्त्वा सोदकं पुष्पं कृत्वा दक्षिणपाणिगम् ॥ २३१ ॥
</details>

<details><summary>मूलम्</summary>

गृहाणेदं जगन्नाथ मम दीनस्य शाश्वत ।  
इत्युक्त्वा सोदकं पुष्पं कृत्वा दक्षिणपाणिगम् ॥ २३१ ॥
</details>
  

<details open><summary>विश्वास-प्रस्तुतिः</summary>

अग्रतो निक्षिपेद्विष्णोर्मूलमन्त्रेण नारद ।  
भावयेच्च ततस्सम्यक्स्फुरन्तीं तारकावलीम् ॥ २३२ ॥
</details>

<details><summary>मूलम्</summary>

अग्रतो निक्षिपेद्विष्णोर्मूलमन्त्रेण नारद ।  
भावयेच्च ततस्सम्यक्स्फुरन्तीं तारकावलीम् ॥ २३२ ॥
</details>
  

<details open><summary>विश्वास-प्रस्तुतिः</summary>

प्रविष्टां भवगद्वक्रे वक्रान्ताद्धृद्गतां पुनः ।  
हृदयाद्द्विजशार्दूल संहाराख्यक्रमेण तु ॥ २३३ ॥
</details>

<details><summary>मूलम्</summary>

प्रविष्टां भवगद्वक्रे वक्रान्ताद्धृद्गतां पुनः ।  
हृदयाद्द्विजशार्दूल संहाराख्यक्रमेण तु ॥ २३३ ॥
</details>
  

<details open><summary>विश्वास-प्रस्तुतिः</summary>

पूर्ववद्ब्रह्मरन्ध्रेण परेण सह योजयेत् ।  
भगवन्तं ततो नत्त्वा अष्टाङ्गेन तु भक्तितः ॥ २३४ ॥
</details>

<details><summary>मूलम्</summary>

पूर्ववद्ब्रह्मरन्ध्रेण परेण सह योजयेत् ।  
भगवन्तं ततो नत्त्वा अष्टाङ्गेन तु भक्तितः ॥ २३४ ॥
</details>
  
{{१२५}}


<details open><summary>विश्वास-प्रस्तुतिः</summary>

समुत्थायासनात्तस्मिन्नर्घ्यपुष्पे विनिक्षिपेत् ।  
यस्मात्तत्क्षणमन्त्रं(?) तु न शून्यं सम्परित्यजेत् ॥ २३५ ॥
</details>

<details><summary>मूलम्</summary>

समुत्थायासनात्तस्मिन्नर्घ्यपुष्पे विनिक्षिपेत् ।  
यस्मात्तत्क्षणमन्त्रं(?) तु न शून्यं सम्परित्यजेत् ॥ २३५ ॥
</details>
  

<details open><summary>विश्वास-प्रस्तुतिः</summary>

अज्ञानात्ज्ञानतो वाऽपि यातमूनाधिकं च यत् ।  
दासस्य मम दीनस्य क्षन्तव्यं लोकलोचन ॥ २३६ ॥
</details>

<details><summary>मूलम्</summary>

अज्ञानात्ज्ञानतो वाऽपि यातमूनाधिकं च यत् ।  
दासस्य मम दीनस्य क्षन्तव्यं लोकलोचन ॥ २३६ ॥
</details>
  

<details open><summary>विश्वास-प्रस्तुतिः</summary>

इति श्रीपाञ्चरात्रे जयाख्यंसहितायां बाह्ययागाख्यानं नाम   
त्रयोदशः पटलः ॥ १३ ॥
</details>

<details><summary>मूलम्</summary>

इति श्रीपाञ्चरात्रे जयाख्यंसहितायां बाह्ययागाख्यानं नाम   
त्रयोदशः पटलः ॥ १३ ॥
</details>
  
  