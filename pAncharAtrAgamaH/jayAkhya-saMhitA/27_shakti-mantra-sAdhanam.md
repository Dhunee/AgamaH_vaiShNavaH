+++
title = "२७ शक्ति-मन्त्र-साधनम्"

+++
अथ शक्तिमन्त्रसाधनं नाम सप्तविंशः पटलः  
  
श्रीभगवान्   
  

<details open><summary>विश्वास-प्रस्तुतिः</summary>

अनुक्रमेणाथ मुने लक्ष्म्यादीनां च साधनम् ।  
विविधानि च कर्माणि मन्त्रेभ्यो ह्यवधारय ॥ १ ॥
</details>

<details><summary>मूलम्</summary>

अनुक्रमेणाथ मुने लक्ष्म्यादीनां च साधनम् ।  
विविधानि च कर्माणि मन्त्रेभ्यो ह्यवधारय ॥ १ ॥
</details>
  

### लक्ष्म्यादिषु अनन्ताद्यासनस्य साधारण्यम्  
  

<details open><summary>विश्वास-प्रस्तुतिः</summary>

अनन्तं च तदूर्ध्वे तु धर्माद्यं यच्चतुष्टयम् ।  
पद्मं धामत्रयोपेतं सर्वमन्त्रगणस्य च ॥ २ ॥
</details>

<details><summary>मूलम्</summary>

अनन्तं च तदूर्ध्वे तु धर्माद्यं यच्चतुष्टयम् ।  
पद्मं धामत्रयोपेतं सर्वमन्त्रगणस्य च ॥ २ ॥
</details>
  
सामान्यमासनं विद्धि पूजाकाले तु सर्वदा ।  
  

### तत्र द्वारयागादेः साधारण्यम्  
  
द्वारयागो गणेशादिपूजनं मुनिसत्तम ॥ ३ ॥  
  

<details open><summary>विश्वास-प्रस्तुतिः</summary>

लोकेश्वरास्त्रयागश्च सर्वत्र विहिताः सदा ।  
देवीचतुष्कयागे तु षट्के तु हृदयादिके ॥ ४ ॥
</details>

<details><summary>मूलम्</summary>

लोकेश्वरास्त्रयागश्च सर्वत्र विहिताः सदा ।  
देवीचतुष्कयागे तु षट्के तु हृदयादिके ॥ ४ ॥
</details>
  
नृसिह्मकपिलक्रोडयागेषु च यजेद्द्विज ।  
  

### लक्ष्म्यादियागादन्यत्र विष्वक्सेन-पूजन-प्रतिषेधः  
  
विष्वक्सेनस्तु नान्यत्र पूजनीयः कदाच ॥ ५ ॥  
  

### तत्तन्मन्त्राणां तत्तद्धृदयेनैवोपचारः  
  

<details open><summary>विश्वास-प्रस्तुतिः</summary>

यं यं प्रपूजयेन्मन्त्री मन्त्रं सिद्धिपरायणः ।  
तन्मन्त्रं हृदयेनैव तं तमेवोपचार्य च ॥ ६ ॥
</details>

<details><summary>मूलम्</summary>

यं यं प्रपूजयेन्मन्त्री मन्त्रं सिद्धिपरायणः ।  
तन्मन्त्रं हृदयेनैव तं तमेवोपचार्य च ॥ ६ ॥
</details>
  
नोपचारिकमन्त्रान्वै पूर्वोक्तान्विनिवेशयेत् ।  
  

### जपसूत्रे विशेषः  
  
न मूलमन्त्रसंरुद्धं सूत्रं तु जपकर्मणि ॥ ७ ॥  
  
तन्मन्त्रेण तु संस्कृत्य पुरा सन्धाय चापरम् ।  
  

### धूप-घण्टादीनां साधारण्यम्  
  
सामान्यं सर्वमन्त्राणां धूपघण्टा पुरोदिता ॥ ८ ॥  
  

<details open><summary>विश्वास-प्रस्तुतिः</summary>

यागागारं तथा कुण्डं स्रुक्स्रुवौ मुनिसत्तम ।  
अथाङ्गषट्कं व्याख्यास्ये लक्ष्म्याद्यादौ तु लक्षणम् ॥ ९ ॥
</details>

<details><summary>मूलम्</summary>

यागागारं तथा कुण्डं स्रुक्स्रुवौ मुनिसत्तम ।  
अथाङ्गषट्कं व्याख्यास्ये लक्ष्म्याद्यादौ तु लक्षणम् ॥ ९ ॥
</details>
  

<details open><summary>विश्वास-प्रस्तुतिः</summary>

चतुर्णां तु सखीनां च बीजमन्त्रचतुष्टयम् ।  
चतुर्णामनुगानां तु क्रमेण च यथास्थितम् ॥ १० ॥
</details>

<details><summary>मूलम्</summary>

चतुर्णां तु सखीनां च बीजमन्त्रचतुष्टयम् ।  
चतुर्णामनुगानां तु क्रमेण च यथास्थितम् ॥ १० ॥
</details>
  
{{३००}}


### लक्ष्म्या अङ्गमन्त्रः  
  

<details open><summary>विश्वास-प्रस्तुतिः</summary>

आदाय पुण्डरीकं तु धरेशं तदधो न्यसेत् ।  
अनलं तदधःस्थं च कृत्वा षोढा नियोज्य च ॥ ११ ॥
</details>

<details><summary>मूलम्</summary>

आदाय पुण्डरीकं तु धरेशं तदधो न्यसेत् ।  
अनलं तदधःस्थं च कृत्वा षोढा नियोज्य च ॥ ११ ॥
</details>
  

<details open><summary>विश्वास-प्रस्तुतिः</summary>

क्रमेण योजयेदेषामानन्दं प्रथमस्य च ।  
विष्णुमूर्जमथैश्वर्यं भूधरं परमेश्वरम् ॥ १२ ॥
</details>

<details><summary>मूलम्</summary>

क्रमेण योजयेदेषामानन्दं प्रथमस्य च ।  
विष्णुमूर्जमथैश्वर्यं भूधरं परमेश्वरम् ॥ १२ ॥
</details>
  
चान्द्री व्योमेशसंयुक्तां सर्वेषामुपरि न्यसेत् ।  
विद्धि षड् हृदयादीनि  
  

### लक्ष्म्याः सखीमन्त्रः  
  
				सखीनामधुना शृणु ॥ १३ ॥  
  

<details open><summary>विश्वास-प्रस्तुतिः</summary>

आदाय केवलं सत्यं तत्स्थितं वरुणं ततः ।  
मायायुक्तं ततः सोमं वरुणं रामभूषितम् ॥ १४ ॥
</details>

<details><summary>मूलम्</summary>

आदाय केवलं सत्यं तत्स्थितं वरुणं ततः ।  
मायायुक्तं ततः सोमं वरुणं रामभूषितम् ॥ १४ ॥
</details>
  

<details open><summary>विश्वास-प्रस्तुतिः</summary>

चान्द्री व्यापी क्रमाद्योज्यौ सर्वेषां मूर्ध्नि वै ततः ।  
ऋद्धिः वृद्धिः समृद्धिश्च विभूतिरपि सा सखी ॥ १५ ॥
</details>

<details><summary>मूलम्</summary>

चान्द्री व्यापी क्रमाद्योज्यौ सर्वेषां मूर्ध्नि वै ततः ।  
ऋद्धिः वृद्धिः समृद्धिश्च विभूतिरपि सा सखी ॥ १५ ॥
</details>
  

### लक्ष्म्या अनुचरमन्त्रः  
  

<details open><summary>विश्वास-प्रस्तुतिः</summary>

लकारस्त्वादिदेवस्थस्सोमोऽथ भुवनस्थितः ।  
द्विधाऽमृतं समादाय भूधरेण समन्वितम् ॥ १६ ॥
</details>

<details><summary>मूलम्</summary>

लकारस्त्वादिदेवस्थस्सोमोऽथ भुवनस्थितः ।  
द्विधाऽमृतं समादाय भूधरेण समन्वितम् ॥ १६ ॥
</details>
  

<details open><summary>विश्वास-प्रस्तुतिः</summary>

पूर्ववच्चिरसंयुक्तमेतत्कुर्याच्चतुष्टयम् ।  
लावण्यः सुभगो नाम्ना सौभाग्यश्च तृतीयकः ॥ १७ ॥
</details>

<details><summary>मूलम्</summary>

पूर्ववच्चिरसंयुक्तमेतत्कुर्याच्चतुष्टयम् ।  
लावण्यः सुभगो नाम्ना सौभाग्यश्च तृतीयकः ॥ १७ ॥
</details>
  

<details open><summary>विश्वास-प्रस्तुतिः</summary>

चतुर्थस्सौमनस्यश्च चत्वारोऽनुचराः स्मृताः ।  
सर्वेषां प्रणवं पूर्वं नामस्वाहानमोनुगम् ॥ १८ ॥
</details>

<details><summary>मूलम्</summary>

चतुर्थस्सौमनस्यश्च चत्वारोऽनुचराः स्मृताः ।  
सर्वेषां प्रणवं पूर्वं नामस्वाहानमोनुगम् ॥ १८ ॥
</details>
  

### मण्डलम्  
  

<details open><summary>विश्वास-प्रस्तुतिः</summary>

चतुरस्रं चतुर्द्वारं कृत्वा पूर्वोदितं पुरम् ।  
तन्मध्येऽष्टदलं पद्मं लिखेच्छुक्लारुणप्रभम् ॥ १९ ॥
</details>

<details><summary>मूलम्</summary>

चतुरस्रं चतुर्द्वारं कृत्वा पूर्वोदितं पुरम् ।  
तन्मध्येऽष्टदलं पद्मं लिखेच्छुक्लारुणप्रभम् ॥ १९ ॥
</details>
  
सितानि चतुरालिख्य कोणेषु स्वस्तिकानि च ।  
  

### न्यासः  
  
व्यापकत्वेन तु पुरा मणिबन्धमुखादिगम् ॥ २० ॥  
  

<details open><summary>विश्वास-प्रस्तुतिः</summary>

विन्यस्य मूलमन्त्रं तु हस्ते देहे च केवलम् ।  
पश्चादादौ तु हस्ताभ्यां लक्ष्मीमन्त्रं तथा न्यसेत् ॥ २१ ॥
</details>

<details><summary>मूलम्</summary>

विन्यस्य मूलमन्त्रं तु हस्ते देहे च केवलम् ।  
पश्चादादौ तु हस्ताभ्यां लक्ष्मीमन्त्रं तथा न्यसेत् ॥ २१ ॥
</details>
  
{{३०१}}


<details open><summary>विश्वास-प्रस्तुतिः</summary>

तदङ्गानि हृदादीनि हस्ते देहे च विन्यसेत् ।  
तस्यानुगचतुष्कं यद्देवीनां तदनु न्यसेत् ॥ २२ ॥
</details>

<details><summary>मूलम्</summary>

तदङ्गानि हृदादीनि हस्ते देहे च विन्यसेत् ।  
तस्यानुगचतुष्कं यद्देवीनां तदनु न्यसेत् ॥ २२ ॥
</details>
  

<details open><summary>विश्वास-प्रस्तुतिः</summary>

प्रदेशिन्यादितो हस्ते देहे तदनु विन्यसेत् ।  
उत्तमाङ्गेऽथ हृन्मध्ये ऊर्वोर्जानुद्वये तथा ॥ २३ ॥
</details>

<details><summary>मूलम्</summary>

प्रदेशिन्यादितो हस्ते देहे तदनु विन्यसेत् ।  
उत्तमाङ्गेऽथ हृन्मध्ये ऊर्वोर्जानुद्वये तथा ॥ २३ ॥
</details>
  

<details open><summary>विश्वास-प्रस्तुतिः</summary>

लावण्याद्याश्च चत्वारो ह्यनामादौ करद्वये ।  
अङ्गुष्ठान्तं करे न्यस्य देहे तदनु नारद ॥ २४ ॥
</details>

<details><summary>मूलम्</summary>

लावण्याद्याश्च चत्वारो ह्यनामादौ करद्वये ।  
अङ्गुष्ठान्तं करे न्यस्य देहे तदनु नारद ॥ २४ ॥
</details>
  
दक्षिणे च तथा वामे स्कन्धे पक्षद्वये तथा ।  
  

### लक्ष्म्या मानसयागः  
  
न्यासं कृत्वा यथान्यायं श्रीकामोऽथ यजेद्धृदि ॥ २५ ॥  
  

<details open><summary>विश्वास-प्रस्तुतिः</summary>

लययागप्रयोगेण लक्ष्मीमन्त्रं तु केवलम् ।  
कृत्वाऽवलोकनाद्यं तु ततो बाह्ये तु विन्यसेत् ॥ २६ ॥
</details>

<details><summary>मूलम्</summary>

लययागप्रयोगेण लक्ष्मीमन्त्रं तु केवलम् ।  
कृत्वाऽवलोकनाद्यं तु ततो बाह्ये तु विन्यसेत् ॥ २६ ॥
</details>
  

### बाह्य-यागार्थो मण्डले विन्यासः  
  

<details open><summary>विश्वास-प्रस्तुतिः</summary>

मूर्तिमन्त्रयुतं मूलं कर्णिकोपरि नारद ।  
सकलाकलदेहं च सर्वमन्त्रात्मकं प्रभुम् ॥ २७ ॥
</details>

<details><summary>मूलम्</summary>

मूर्तिमन्त्रयुतं मूलं कर्णिकोपरि नारद ।  
सकलाकलदेहं च सर्वमन्त्रात्मकं प्रभुम् ॥ २७ ॥
</details>
  

<details open><summary>विश्वास-प्रस्तुतिः</summary>

तदुत्सङ्गगतां लक्ष्मीं स्वमन्त्रेणावतार्य च ।  
पूर्वोक्तध्यानसंयुक्तां भोगमोक्षप्रसिद्धये ॥ २८ ॥
</details>

<details><summary>मूलम्</summary>

तदुत्सङ्गगतां लक्ष्मीं स्वमन्त्रेणावतार्य च ।  
पूर्वोक्तध्यानसंयुक्तां भोगमोक्षप्रसिद्धये ॥ २८ ॥
</details>
  

<details open><summary>विश्वास-प्रस्तुतिः</summary>

तदाग्नेये तदीशाने वायवीये च नैऋते ।  
चत्वारि हृदयादीनि नेत्रं केसरसन्ततौ ॥ २९ ॥
</details>

<details><summary>मूलम्</summary>

तदाग्नेये तदीशाने वायवीये च नैऋते ।  
चत्वारि हृदयादीनि नेत्रं केसरसन्ततौ ॥ २९ ॥
</details>
  

<details open><summary>विश्वास-प्रस्तुतिः</summary>

तदग्रे दक्षिणे पृष्ठे वामपत्रे क्रमान्न्यसेत् ।  
चतुष्टयं तु शुद्धा(ऋद्ध्या?)द्यं द्विभुजं तु तदाकृति ॥ ३० ॥
</details>

<details><summary>मूलम्</summary>

तदग्रे दक्षिणे पृष्ठे वामपत्रे क्रमान्न्यसेत् ।  
चतुष्टयं तु शुद्धा(ऋद्ध्या?)द्यं द्विभुजं तु तदाकृति ॥ ३० ॥
</details>
  

<details open><summary>विश्वास-प्रस्तुतिः</summary>

पद्मगौरप्रतीकाशं श्रीवृक्षचमराङ्कितम् (?) ।  
पद्मासने चोपविष्टं प्रेक्षमाणं तदाननम् ॥ ३१ ॥
</details>

<details><summary>मूलम्</summary>

पद्मगौरप्रतीकाशं श्रीवृक्षचमराङ्कितम् (?) ।  
पद्मासने चोपविष्टं प्रेक्षमाणं तदाननम् ॥ ३१ ॥
</details>
  

<details open><summary>विश्वास-प्रस्तुतिः</summary>

स्वस्तिकानां तदीशादिकोणस्थाने निवेश्यते ।  
लावण्याद्यचतुष्कं तु पीतवर्णं चतुर्भुजम् ॥ ३२ ॥
</details>

<details><summary>मूलम्</summary>

स्वस्तिकानां तदीशादिकोणस्थाने निवेश्यते ।  
लावण्याद्यचतुष्कं तु पीतवर्णं चतुर्भुजम् ॥ ३२ ॥
</details>
  

<details open><summary>विश्वास-प्रस्तुतिः</summary>

नीलकौशेयवसनं पद्मकुम्भकरान्वितम् ।  
नलिनीध्वजहस्तं च सफलामलवृक्षधृत् ॥ ३३ ॥
</details>

<details><summary>मूलम्</summary>

नीलकौशेयवसनं पद्मकुम्भकरान्वितम् ।  
नलिनीध्वजहस्तं च सफलामलवृक्षधृत् ॥ ३३ ॥
</details>
  
द्वारेष्वस्त्रं चतुर्दिक्षु न्यस्य पूज्य यथा पुरा ।  
  

### जपहोमादिविधिः  
  
मूलमन्त्रयुतां देवीं लक्ष्मीं लक्ष्मीप्रदां द्विज ॥ ३४ ॥  
  
{{३०२}}


<details open><summary>विश्वास-प्रस्तुतिः</summary>

जप्त्वा कृत्वा ततो होमं सघृतैस्तु तिलाक्षतैः ।  
सामलैः श्रीफलैश्चैव सक्तुलाजैस्तु पङ्कजैः ॥ ३५ ॥
</details>

<details><summary>मूलम्</summary>

जप्त्वा कृत्वा ततो होमं सघृतैस्तु तिलाक्षतैः ।  
सामलैः श्रीफलैश्चैव सक्तुलाजैस्तु पङ्कजैः ॥ ३५ ॥
</details>
  

<details open><summary>विश्वास-प्रस्तुतिः</summary>

यथाशक्ति ह्यसङ्ख्यैस्तु होमान्ते च ततो द्विज ।  
लक्ष्मीरूपधरो भूत्वा साधकः कृतनिश्चयः ॥ ३६ ॥
</details>

<details><summary>मूलम्</summary>

यथाशक्ति ह्यसङ्ख्यैस्तु होमान्ते च ततो द्विज ।  
लक्ष्मीरूपधरो भूत्वा साधकः कृतनिश्चयः ॥ ३६ ॥
</details>
  

<details open><summary>विश्वास-प्रस्तुतिः</summary>

जपेल्लक्षाणि वै पञ्च शुद्धाहारो जितेन्द्रियः ।  
होमं कुर्याज्जपान्ते तु क्रमाद्बिल्वफलाम्बुजैः ॥ ३७ ॥
</details>

<details><summary>मूलम्</summary>

जपेल्लक्षाणि वै पञ्च शुद्धाहारो जितेन्द्रियः ।  
होमं कुर्याज्जपान्ते तु क्रमाद्बिल्वफलाम्बुजैः ॥ ३७ ॥
</details>
  
पयोमधुघृताक्तैस्तु अयुतायुतसङ्ख्यया ।  
  

### लक्ष्मीमन्त्रसिद्धिजं सामर्थ्यम्  
  
ददाति दर्शनं विप्र होमान्ते परमेश्वरी ॥ ३८ ॥  
  

<details open><summary>विश्वास-प्रस्तुतिः</summary>

पुत्र सिद्धाऽस्मि ते ब्रूहि यत्ते मनसि चेप्सितम् ।  
कुरु कर्माण्यभीष्टानि मन्मन्त्रेणाखिलानि च ॥ ३९ ॥
</details>

<details><summary>मूलम्</summary>

पुत्र सिद्धाऽस्मि ते ब्रूहि यत्ते मनसि चेप्सितम् ।  
कुरु कर्माण्यभीष्टानि मन्मन्त्रेणाखिलानि च ॥ ३९ ॥
</details>
  

<details open><summary>विश्वास-प्रस्तुतिः</summary>

अद्य प्रभृति निश्शङ्को द्वन्द्वोपद्रववर्जितः ।  
एवमुक्त्वा तु सा देवी याति यत्रागता तु वै ॥ ४० ॥
</details>

<details><summary>मूलम्</summary>

अद्य प्रभृति निश्शङ्को द्वन्द्वोपद्रववर्जितः ।  
एवमुक्त्वा तु सा देवी याति यत्रागता तु वै ॥ ४० ॥
</details>
  

<details open><summary>विश्वास-प्रस्तुतिः</summary>

ततः कर्माणि वै कुर्याल्लक्ष्म्योक्तानि तु साधकः ।  
तुष्टाऽभीष्टां श्रियं दद्यादर्थिनामर्थकामिनाम् ॥ ४१ ॥
</details>

<details><summary>मूलम्</summary>

ततः कर्माणि वै कुर्याल्लक्ष्म्योक्तानि तु साधकः ।  
तुष्टाऽभीष्टां श्रियं दद्यादर्थिनामर्थकामिनाम् ॥ ४१ ॥
</details>
  

<details open><summary>विश्वास-प्रस्तुतिः</summary>

सङ्क्रुद्धो निर्धनं कुर्याद्वाङ्मात्रेण धरेश्वरम् ।  
शुद्धं कुर्यात्सकृद्ध्यानान्मन्त्रजापाच्च हाटकम् ॥ ४२ ॥
</details>

<details><summary>मूलम्</summary>

सङ्क्रुद्धो निर्धनं कुर्याद्वाङ्मात्रेण धरेश्वरम् ।  
शुद्धं कुर्यात्सकृद्ध्यानान्मन्त्रजापाच्च हाटकम् ॥ ४२ ॥
</details>
  

<details open><summary>विश्वास-प्रस्तुतिः</summary>

पूरयित्वाऽम्भसा कुम्भं क्षीरेण मधुनाऽथवा ।  
निधाय दक्षिणे हस्ते वामं तदुपरि न्यसेत् ॥ ४३ ॥
</details>

<details><summary>मूलम्</summary>

पूरयित्वाऽम्भसा कुम्भं क्षीरेण मधुनाऽथवा ।  
निधाय दक्षिणे हस्ते वामं तदुपरि न्यसेत् ॥ ४३ ॥
</details>
  

<details open><summary>विश्वास-प्रस्तुतिः</summary>

शतमष्टाधिकं मन्त्रं जपेद्ध्यानसमन्वितम् ।  
रसेच्छासुनिवेशस्थो ह्येकचित्तः समाहितः ॥ ४४ ॥
</details>

<details><summary>मूलम्</summary>

शतमष्टाधिकं मन्त्रं जपेद्ध्यानसमन्वितम् ।  
रसेच्छासुनिवेशस्थो ह्येकचित्तः समाहितः ॥ ४४ ॥
</details>
  

<details open><summary>विश्वास-प्रस्तुतिः</summary>

रसेन्द्रत्वं समायाति यत्कुम्भे त्वाहृतं जलम् ।  
सरसो लक्षवेधी स्याच्छस्त्रादीनां भवेद्विज ॥ ४५ ॥
</details>

<details><summary>मूलम्</summary>

रसेन्द्रत्वं समायाति यत्कुम्भे त्वाहृतं जलम् ।  
सरसो लक्षवेधी स्याच्छस्त्रादीनां भवेद्विज ॥ ४५ ॥
</details>
  

<details open><summary>विश्वास-प्रस्तुतिः</summary>

करोति कायमजरं जरारोगविवर्जितम् ।  
अङ्गुष्ठोदरमात्रं तु पुरा पाषाणमाहरेत् ॥ ४६ ॥
</details>

<details><summary>मूलम्</summary>

करोति कायमजरं जरारोगविवर्जितम् ।  
अङ्गुष्ठोदरमात्रं तु पुरा पाषाणमाहरेत् ॥ ४६ ॥
</details>
  

<details open><summary>विश्वास-प्रस्तुतिः</summary>

दक्षिणेन च हस्तेन वामे च बदरीसमम् ।  
अभिमन्त्र्य तु द्वौ मुष्टी द्वे शते षोडशाधिके ॥ ४७ ॥
</details>

<details><summary>मूलम्</summary>

दक्षिणेन च हस्तेन वामे च बदरीसमम् ।  
अभिमन्त्र्य तु द्वौ मुष्टी द्वे शते षोडशाधिके ॥ ४७ ॥
</details>
  

<details open><summary>विश्वास-प्रस्तुतिः</summary>

दक्षिणस्थं तु पाषाणं रत्नत्वमुपयाति च ।  
वामे मुक्ताफलत्वं च महामूल्ये तु ते उभे ॥ ४८ ॥
</details>

<details><summary>मूलम्</summary>

दक्षिणस्थं तु पाषाणं रत्नत्वमुपयाति च ।  
वामे मुक्ताफलत्वं च महामूल्ये तु ते उभे ॥ ४८ ॥
</details>
  
{{३०३}}


<details open><summary>विश्वास-प्रस्तुतिः</summary>

यद्यदिच्छति जात्या वै तत्तद्रत्नं भवेत्तदा ।  
तथा मुक्ताफलं यद्यत्प्रतिभाति करोति तत् ॥ ४९ ॥
</details>

<details><summary>मूलम्</summary>

यद्यदिच्छति जात्या वै तत्तद्रत्नं भवेत्तदा ।  
तथा मुक्ताफलं यद्यत्प्रतिभाति करोति तत् ॥ ४९ ॥
</details>
  

<details open><summary>विश्वास-प्रस्तुतिः</summary>

गोगजाश्वसमुद्भूतमस्थि चादाय पाणिना ।  
शतार्धमन्त्रितं कृत्वा प्रवालत्वं प्रयाति तत् ॥ ५० ॥
</details>

<details><summary>मूलम्</summary>

गोगजाश्वसमुद्भूतमस्थि चादाय पाणिना ।  
शतार्धमन्त्रितं कृत्वा प्रवालत्वं प्रयाति तत् ॥ ५० ॥
</details>
  

<details open><summary>विश्वास-प्रस्तुतिः</summary>

शताभिमन्त्रितं कृत्वा त्रपुसीसे तथाऽयसम् ।  
जायते कलधौतं तु रजतं वाऽथ निर्मलम् ॥ ५१ ॥
</details>

<details><summary>मूलम्</summary>

शताभिमन्त्रितं कृत्वा त्रपुसीसे तथाऽयसम् ।  
जायते कलधौतं तु रजतं वाऽथ निर्मलम् ॥ ५१ ॥
</details>
  

<details open><summary>विश्वास-प्रस्तुतिः</summary>

यद्यद्गृहीत्वा विप्रेन्द्र यं यं वा तु समीहते ।  
क्रुद्धो वा परितुष्टश्च तत्तत्कुर्यात्तु नान्यथा ॥ ५२ ॥
</details>

<details><summary>मूलम्</summary>

यद्यद्गृहीत्वा विप्रेन्द्र यं यं वा तु समीहते ।  
क्रुद्धो वा परितुष्टश्च तत्तत्कुर्यात्तु नान्यथा ॥ ५२ ॥
</details>
  

<details open><summary>विश्वास-प्रस्तुतिः</summary>

एवमश्ममयानां तु अन्यत्वमुपपद्यते ।  
या या मनसि वै यस्य विभूतिं प्रददाति च ॥ ५३ ॥
</details>

<details><summary>मूलम्</summary>

एवमश्ममयानां तु अन्यत्वमुपपद्यते ।  
या या मनसि वै यस्य विभूतिं प्रददाति च ॥ ५३ ॥
</details>
  

<details open><summary>विश्वास-प्रस्तुतिः</summary>

तां तां ददाति तस्याशु धनधान्यगवादिकम् ।  
लिखित्वा भूर्जपत्रे तु यागन्यासक्रमेण तु ॥ ५४ ॥
</details>

<details><summary>मूलम्</summary>

तां तां ददाति तस्याशु धनधान्यगवादिकम् ।  
लिखित्वा भूर्जपत्रे तु यागन्यासक्रमेण तु ॥ ५४ ॥
</details>
  

<details open><summary>विश्वास-प्रस्तुतिः</summary>

रोचनाकुङ्कुमाभ्यां तु सन्धारयति यः सदा ।  
सुवर्णवेष्टितं चाङ्गे लक्ष्मीमन्त्रं तु नारद ॥ ५५ ॥
</details>

<details><summary>मूलम्</summary>

रोचनाकुङ्कुमाभ्यां तु सन्धारयति यः सदा ।  
सुवर्णवेष्टितं चाङ्गे लक्ष्मीमन्त्रं तु नारद ॥ ५५ ॥
</details>
  

<details open><summary>विश्वास-प्रस्तुतिः</summary>

तस्यायुषश्श्रियो वृद्धिस्सर्वसत्त्वाश्रयो महान् ।  
प्राप्नुयान्महतीं पूजां यत्र यत्र च संविशेत् ॥ ५६ ॥
</details>

<details><summary>मूलम्</summary>

तस्यायुषश्श्रियो वृद्धिस्सर्वसत्त्वाश्रयो महान् ।  
प्राप्नुयान्महतीं पूजां यत्र यत्र च संविशेत् ॥ ५६ ॥
</details>
  
इदमाराधनं प्रोक्तं श्रीकामानां समासतः ।  
  

### कीर्तिमन्त्रसाधनप्रकारः  
  
कीर्तिमन्त्रविधानं तु साम्प्रतं मेऽवधारय ॥ ५७ ॥  
  

<details open><summary>विश्वास-प्रस्तुतिः</summary>

विलिख्य कमलं षोढा अनलासनसंस्थितम् ।  
अङ्कयेच्छिरसा विप्र लाक्ष्म्यमङ्गगणं यथा ॥ ५८ ॥
</details>

<details><summary>मूलम्</summary>

विलिख्य कमलं षोढा अनलासनसंस्थितम् ।  
अङ्कयेच्छिरसा विप्र लाक्ष्म्यमङ्गगणं यथा ॥ ५८ ॥
</details>
  
सर्वत्र चास्त्रमन्त्रस्य तच्चिह्नं परिवर्जयेत् ।  
  

### कीर्तेः सखीमन्त्राः  
  
शान्तिदं च ततस्सोमं मर्दनं शङ्करं ततः ॥ ५९ ॥  
  

<details open><summary>विश्वास-प्रस्तुतिः</summary>

क्रमेणालिख्य चतुरः कालपावकसंस्थितान् ।  
व्यापी चान्द्री ततो माया एकैकस्मिंस्तु मूर्धनि ॥ ६० ॥
</details>

<details><summary>मूलम्</summary>

क्रमेणालिख्य चतुरः कालपावकसंस्थितान् ।  
व्यापी चान्द्री ततो माया एकैकस्मिंस्तु मूर्धनि ॥ ६० ॥
</details>
  
द्युतिः सरस्वती मेधा धृतिः कीर्तिः सखीगणः ।  
  
{{३०४}}


### कीर्तेरनुचरमन्त्राः  
  
आनन्दयुक्तं वरुणमप्रमेयं च केवलम् ॥ ६१ ॥  
  

<details open><summary>विश्वास-प्रस्तुतिः</summary>

पवित्रमनलारूढं स्रग्धरं च तथाविधम् ।  
आनन्देनापि चाक्रान्तं चतुर्णां मूर्ध्नि योजनम् ॥ ६२ ॥
</details>

<details><summary>मूलम्</summary>

पवित्रमनलारूढं स्रग्धरं च तथाविधम् ।  
आनन्देनापि चाक्रान्तं चतुर्णां मूर्ध्नि योजनम् ॥ ६२ ॥
</details>
  

<details open><summary>विश्वास-प्रस्तुतिः</summary>

विश्वाप्यायकरो व्यापी क्रमादनुचरास्त्वमी ।  
वागीशो ह्यभयश्चैव प्रसादस्त्राणसञ्ज्ञितः ॥ ६३ ॥
</details>

<details><summary>मूलम्</summary>

विश्वाप्यायकरो व्यापी क्रमादनुचरास्त्वमी ।  
वागीशो ह्यभयश्चैव प्रसादस्त्राणसञ्ज्ञितः ॥ ६३ ॥
</details>
  

### पूर्ववन्मण्डलादिविधानम्  
  

<details open><summary>विश्वास-प्रस्तुतिः</summary>

न्यासो हृत्पद्मयागश्च सर्वं विद्धि पुरोदितम् ।  
पूर्वोक्तं मण्डलं कृत्वा सितपीतं तदन्तरे ॥ ६४ ॥
</details>

<details><summary>मूलम्</summary>

न्यासो हृत्पद्मयागश्च सर्वं विद्धि पुरोदितम् ।  
पूर्वोक्तं मण्डलं कृत्वा सितपीतं तदन्तरे ॥ ६४ ॥
</details>
  

<details open><summary>विश्वास-प्रस्तुतिः</summary>

किं तु वै पङ्कजं कुर्याद्विन्यसेत्तदनन्तरम् ।  
विभोरुत्सङ्गगां कीर्तिं हृदादीनि यथा पुरा ॥ ६५ ॥
</details>

<details><summary>मूलम्</summary>

किं तु वै पङ्कजं कुर्याद्विन्यसेत्तदनन्तरम् ।  
विभोरुत्सङ्गगां कीर्तिं हृदादीनि यथा पुरा ॥ ६५ ॥
</details>
  

### सखीनामनुचराणां च ध्यानप्रकारः  
  

<details open><summary>विश्वास-प्रस्तुतिः</summary>

क्रमाद्ध्यानं सखीनां च शृणुष्वानुचरेष्वपि ।  
द्विभुजा हेमवर्णाश्च कीर्तिरूपाः स्मिताननाः ॥ ६६ ॥
</details>

<details><summary>मूलम्</summary>

क्रमाद्ध्यानं सखीनां च शृणुष्वानुचरेष्वपि ।  
द्विभुजा हेमवर्णाश्च कीर्तिरूपाः स्मिताननाः ॥ ६६ ॥
</details>
  

<details open><summary>विश्वास-प्रस्तुतिः</summary>

सुपुस्तकं करे वामे दक्षिणे चामरं करे ।  
ध्यायेत्किंशुकवर्णास्ताः कान्तरूपा मनोहराः ॥ ६७ ॥
</details>

<details><summary>मूलम्</summary>

सुपुस्तकं करे वामे दक्षिणे चामरं करे ।  
ध्यायेत्किंशुकवर्णास्ताः कान्तरूपा मनोहराः ॥ ६७ ॥
</details>
  

<details open><summary>विश्वास-प्रस्तुतिः</summary>

तदाऽनुगचतुष्कं तु चतुर्हस्तं सिताम्बरम् ।  
वामदक्षिणहस्ताभ्यां मुख्याभ्यां तेषु चिन्तयेत् ॥ ६८ ॥
</details>

<details><summary>मूलम्</summary>

तदाऽनुगचतुष्कं तु चतुर्हस्तं सिताम्बरम् ।  
वामदक्षिणहस्ताभ्यां मुख्याभ्यां तेषु चिन्तयेत् ॥ ६८ ॥
</details>
  

<details open><summary>विश्वास-प्रस्तुतिः</summary>

शङ्खमिन्दुशताभं च कदम्बाख्यं महाद्रुमम् ।  
सुपुष्पं षट्पदोपेतं पराभ्यां च निबोध मे ॥ ६९ ॥
</details>

<details><summary>मूलम्</summary>

शङ्खमिन्दुशताभं च कदम्बाख्यं महाद्रुमम् ।  
सुपुष्पं षट्पदोपेतं पराभ्यां च निबोध मे ॥ ६९ ॥
</details>
  

<details open><summary>विश्वास-प्रस्तुतिः</summary>

पूर्णचन्द्रोपमं वामे दर्पणं दक्षिणे द्विज ।  
मयूरव्यजनं शुभ्रं ध्यात्वैवं पूजयेत्ततः ॥ ७० ॥
</details>

<details><summary>मूलम्</summary>

पूर्णचन्द्रोपमं वामे दर्पणं दक्षिणे द्विज ।  
मयूरव्यजनं शुभ्रं ध्यात्वैवं पूजयेत्ततः ॥ ७० ॥
</details>
  

### होमजपयोर्विधिः  
  

<details open><summary>विश्वास-प्रस्तुतिः</summary>

अर्घ्यपुष्पादिकाः सम्यक् दत्वा शक्त्याऽथ होमयेत् ।  
तिलानि चाज्यसिक्तानि गन्धधूपान्वितानि च ॥ ७१ ॥
</details>

<details><summary>मूलम्</summary>

अर्घ्यपुष्पादिकाः सम्यक् दत्वा शक्त्याऽथ होमयेत् ।  
तिलानि चाज्यसिक्तानि गन्धधूपान्वितानि च ॥ ७१ ॥
</details>
  

<details open><summary>विश्वास-प्रस्तुतिः</summary>

देवीरूपं तु होमान्ते कृत्वा पुष्पाञ्जनाम्बरैः ।  
एकान्ते विजने स्थित्वा मौनी मूलफलाशनः ॥ ७२ ॥
</details>

<details><summary>मूलम्</summary>

देवीरूपं तु होमान्ते कृत्वा पुष्पाञ्जनाम्बरैः ।  
एकान्ते विजने स्थित्वा मौनी मूलफलाशनः ॥ ७२ ॥
</details>
  

<details open><summary>विश्वास-प्रस्तुतिः</summary>

जपेल्लक्षत्रयं मन्त्री जपान्ते होममाचरेत् ।  
लक्षैकसङ्ख्यं विप्रेन्द्र तण्डुलैस्तिलमिश्रितैः ॥ ७३ ॥
</details>

<details><summary>मूलम्</summary>

जपेल्लक्षत्रयं मन्त्री जपान्ते होममाचरेत् ।  
लक्षैकसङ्ख्यं विप्रेन्द्र तण्डुलैस्तिलमिश्रितैः ॥ ७३ ॥
</details>
  
{{३०५}}


<details open><summary>विश्वास-प्रस्तुतिः</summary>

कापिलेन घृतेनैव क्षीरमिश्रेण नारद ।  
एकैकं च घृतादीनां सहस्रं चाथ होमयेत् ॥ ७४ ॥
</details>

<details><summary>मूलम्</summary>

कापिलेन घृतेनैव क्षीरमिश्रेण नारद ।  
एकैकं च घृतादीनां सहस्रं चाथ होमयेत् ॥ ७४ ॥
</details>
  

<details open><summary>विश्वास-प्रस्तुतिः</summary>

दद्यात्पूर्णाहुतिं पश्चात् क्षीरेणाज्यान्वितेन च ।  
पतितायां तु पूर्णायामायाति परमेश्वरी ॥ ७५ ॥
</details>

<details><summary>मूलम्</summary>

दद्यात्पूर्णाहुतिं पश्चात् क्षीरेणाज्यान्वितेन च ।  
पतितायां तु पूर्णायामायाति परमेश्वरी ॥ ७५ ॥
</details>
  

<details open><summary>विश्वास-प्रस्तुतिः</summary>

साधु साध्विति वै ब्रूते स्थित्वाऽग्रे साधकस्य च ।  
एह्येहि परमं धाम त्यजेदं भौतिकं पुरम् ॥ ७६ ॥
</details>

<details><summary>मूलम्</summary>

साधु साध्विति वै ब्रूते स्थित्वाऽग्रे साधकस्य च ।  
एह्येहि परमं धाम त्यजेदं भौतिकं पुरम् ॥ ७६ ॥
</details>
  

<details open><summary>विश्वास-प्रस्तुतिः</summary>

उपभुङ्क्ष्व परान्भोगानक्षमध्यगतो महान् ।  
मदीयेनाखिलं कर्म मन्त्रेण कुरु साधक ॥ ७७ ॥
</details>

<details><summary>मूलम्</summary>

उपभुङ्क्ष्व परान्भोगानक्षमध्यगतो महान् ।  
मदीयेनाखिलं कर्म मन्त्रेण कुरु साधक ॥ ७७ ॥
</details>
  

<details open><summary>विश्वास-प्रस्तुतिः</summary>

एवमुक्त्वा तु सा देवी गगनं च व्रजेत्ततः ।  
साधकः कीर्तिमन्त्रेण कुर्यात्कर्म यथेप्सितम् ॥ ७८ ॥
</details>

<details><summary>मूलम्</summary>

एवमुक्त्वा तु सा देवी गगनं च व्रजेत्ततः ।  
साधकः कीर्तिमन्त्रेण कुर्यात्कर्म यथेप्सितम् ॥ ७८ ॥
</details>
  

### कीर्तिमन्त्रसिद्धिजन्यं सामर्थ्यम्  
  

<details open><summary>विश्वास-प्रस्तुतिः</summary>

ददाति यस्य यत्किञ्चित्तस्य तच्चाक्षयं भवेत् ।  
तेनासौ लभते कीर्तिं यावच्चन्द्रार्कतारकम् ॥ ७९ ॥
</details>

<details><summary>मूलम्</summary>

ददाति यस्य यत्किञ्चित्तस्य तच्चाक्षयं भवेत् ।  
तेनासौ लभते कीर्तिं यावच्चन्द्रार्कतारकम् ॥ ७९ ॥
</details>
  

<details open><summary>विश्वास-प्रस्तुतिः</summary>

प्रचण्डानां मनुष्याणां मध्यस्थो यदि बुध्यते ।  
वक्ति संसदि वा किञ्चित् प्राप्नुयाद्विपुलं यशः ॥ ८० ॥
</details>

<details><summary>मूलम्</summary>

प्रचण्डानां मनुष्याणां मध्यस्थो यदि बुध्यते ।  
वक्ति संसदि वा किञ्चित् प्राप्नुयाद्विपुलं यशः ॥ ८० ॥
</details>
  

<details open><summary>विश्वास-प्रस्तुतिः</summary>

अभिभूय जनान्सर्वानुत्कृष्टत्वं प्रयाति च ।  
जप्त्वा सिद्धान्नभाण्डं तु स्वल्पं कालेऽन्नसङ्कटे ॥ ८१ ॥
</details>

<details><summary>मूलम्</summary>

अभिभूय जनान्सर्वानुत्कृष्टत्वं प्रयाति च ।  
जप्त्वा सिद्धान्नभाण्डं तु स्वल्पं कालेऽन्नसङ्कटे ॥ ८१ ॥
</details>
  

<details open><summary>विश्वास-प्रस्तुतिः</summary>

यथेच्छानां जनानां तु यथेच्छमशनं द्विज ।  
ददाति चाक्षयं तस्मात्सप्ताहमनिशं यदि ॥ ८२ ॥
</details>

<details><summary>मूलम्</summary>

यथेच्छानां जनानां तु यथेच्छमशनं द्विज ।  
ददाति चाक्षयं तस्मात्सप्ताहमनिशं यदि ॥ ८२ ॥
</details>
  

<details open><summary>विश्वास-प्रस्तुतिः</summary>

प्राप्नुयान्महतीं कीर्तिं यावदाभूतसम्प्लवम् ।  
सुभिक्षे लवमात्रं तु प्रदाय कनकस्य च ॥ ८३ ॥
</details>

<details><summary>मूलम्</summary>

प्राप्नुयान्महतीं कीर्तिं यावदाभूतसम्प्लवम् ।  
सुभिक्षे लवमात्रं तु प्रदाय कनकस्य च ॥ ८३ ॥
</details>
  

<details open><summary>विश्वास-प्रस्तुतिः</summary>

परिजप्य सहस्रं तु विधिना परिसंस्थितम् ।  
प्रयाति तत्प्रभूतत्वं दीयतेऽर्थिजनाय च ॥ ८४ ॥
</details>

<details><summary>मूलम्</summary>

परिजप्य सहस्रं तु विधिना परिसंस्थितम् ।  
प्रयाति तत्प्रभूतत्वं दीयतेऽर्थिजनाय च ॥ ८४ ॥
</details>
  

<details open><summary>विश्वास-प्रस्तुतिः</summary>

अविच्छिन्नं द्विसप्ताहं सङ्क्षयं नाधिगच्छति ।  
तेनासौ महतीं कीर्तिं प्राप्नुयाच्छाश्वतीं द्विज ॥ ८५ ॥
</details>

<details><summary>मूलम्</summary>

अविच्छिन्नं द्विसप्ताहं सङ्क्षयं नाधिगच्छति ।  
तेनासौ महतीं कीर्तिं प्राप्नुयाच्छाश्वतीं द्विज ॥ ८५ ॥
</details>
  

<details open><summary>विश्वास-प्रस्तुतिः</summary>

आदाय तोयकलशं नागेन्द्रभवनाद्द्विज ।  
प्रयायान्मरुभूमिं वै तत्र निम्ने तु भूतले ॥ ८६ ॥
</details>

<details><summary>मूलम्</summary>

आदाय तोयकलशं नागेन्द्रभवनाद्द्विज ।  
प्रयायान्मरुभूमिं वै तत्र निम्ने तु भूतले ॥ ८६ ॥
</details>
  

<details open><summary>विश्वास-प्रस्तुतिः</summary>

निक्षिप्य पर्वताग्रे वा सहस्रपरिमन्त्रितम् ।  
स पन्नगेश्वरस्तत्र परिचारान्वितो द्विज ॥ ८७ ॥
</details>

<details><summary>मूलम्</summary>

निक्षिप्य पर्वताग्रे वा सहस्रपरिमन्त्रितम् ।  
स पन्नगेश्वरस्तत्र परिचारान्वितो द्विज ॥ ८७ ॥
</details>
  
रक्षन्नुदकमातिष्ठेद्यावत्तिष्ठति मेदिनी ।  
{{३०६}}

तेनासौ महतीं लोके कीर्तिं प्राप्नोति नारद ॥ ८८ ॥  
  

<details open><summary>विश्वास-प्रस्तुतिः</summary>

काले तु बीजरोहीये यदि देवो न वर्षति ।  
आदाय मृत्कणं हस्ते तटाकाज्जलमर्दितम् ॥ ८९ ॥
</details>

<details><summary>मूलम्</summary>

काले तु बीजरोहीये यदि देवो न वर्षति ।  
आदाय मृत्कणं हस्ते तटाकाज्जलमर्दितम् ॥ ८९ ॥
</details>
  

<details open><summary>विश्वास-प्रस्तुतिः</summary>

तं मध्यस्थभयक्लिन्नं (?) परिजप्य शतत्रयम् ।  
कख (मुख ?) श्वासैस्तु सन्तप्तं कृत्वा मन्त्रमनुस्मरेत् ॥ ९० ॥
</details>

<details><summary>मूलम्</summary>

तं मध्यस्थभयक्लिन्नं (?) परिजप्य शतत्रयम् ।  
कख (मुख ?) श्वासैस्तु सन्तप्तं कृत्वा मन्त्रमनुस्मरेत् ॥ ९० ॥
</details>
  

<details open><summary>विश्वास-प्रस्तुतिः</summary>

प्रक्षिपेद्गगने तद्वन्मेघत्वमुपयाति च ।  
पूरयेन्मेदिनीं सर्वां जलेन जलदस्तु सः ॥ ९१ ॥
</details>

<details><summary>मूलम्</summary>

प्रक्षिपेद्गगने तद्वन्मेघत्वमुपयाति च ।  
पूरयेन्मेदिनीं सर्वां जलेन जलदस्तु सः ॥ ९१ ॥
</details>
  

<details open><summary>विश्वास-प्रस्तुतिः</summary>

तदाज्ञया वसेत्तावत् तस्मिन्देशे स मेघराट् ।  
वर्षं तदुपयोग्यं च यावत्सम्पद्यतेऽखिलम् ॥ ९२ ॥
</details>

<details><summary>मूलम्</summary>

तदाज्ञया वसेत्तावत् तस्मिन्देशे स मेघराट् ।  
वर्षं तदुपयोग्यं च यावत्सम्पद्यतेऽखिलम् ॥ ९२ ॥
</details>
  

<details open><summary>विश्वास-प्रस्तुतिः</summary>

तेनासौ महतीं कीर्तिं प्राप्नुयाच्च त्रिलौकिकीम् ।  
सम्पादयति विप्रेन्द्र यस्य यन्मनसेप्सितम् ॥ ९३ ॥
</details>

<details><summary>मूलम्</summary>

तेनासौ महतीं कीर्तिं प्राप्नुयाच्च त्रिलौकिकीम् ।  
सम्पादयति विप्रेन्द्र यस्य यन्मनसेप्सितम् ॥ ९३ ॥
</details>
  

<details open><summary>विश्वास-प्रस्तुतिः</summary>

प्रभावान्मन्त्रराजस्य प्रसादादच्युतस्य च ।  
लिखितं पूर्ववद्बध्वा वस्त्रे वा दक्षिणे भुजे ॥ ९४ ॥
</details>

<details><summary>मूलम्</summary>

प्रभावान्मन्त्रराजस्य प्रसादादच्युतस्य च ।  
लिखितं पूर्ववद्बध्वा वस्त्रे वा दक्षिणे भुजे ॥ ९४ ॥
</details>
  

<details open><summary>विश्वास-प्रस्तुतिः</summary>

प्राप्नुयान्महतीं वृद्धिं पूर्णां कीर्तिं सरस्वतीम् ।  
एतत्सङ्क्षेपतः प्रोक्तं कीर्तिमन्त्रस्य नारद ॥ ९५ ॥
</details>

<details><summary>मूलम्</summary>

प्राप्नुयान्महतीं वृद्धिं पूर्णां कीर्तिं सरस्वतीम् ।  
एतत्सङ्क्षेपतः प्रोक्तं कीर्तिमन्त्रस्य नारद ॥ ९५ ॥
</details>
  

### जयामन्त्रसाधनप्रकारः  
  

<details open><summary>विश्वास-प्रस्तुतिः</summary>

संविधानमपूर्वं च सन्ततेरपि भूतिदम् ।  
जयाख्यमधुना विद्धि विधानं विष्णुभाविनाम् ॥ ९६ ॥
</details>

<details><summary>मूलम्</summary>

संविधानमपूर्वं च सन्ततेरपि भूतिदम् ।  
जयाख्यमधुना विद्धि विधानं विष्णुभाविनाम् ॥ ९६ ॥
</details>
  

### जयाया अङ्गमन्त्रः  
  

<details open><summary>विश्वास-प्रस्तुतिः</summary>

आदाय शाश्वतं षोढा कृत्वा चानलगं क्रमात् ।  
आक्रान्तं पूर्ववत्कुर्यादङ्गषट्कस्य सिद्धये ॥ ९७ ॥
</details>

<details><summary>मूलम्</summary>

आदाय शाश्वतं षोढा कृत्वा चानलगं क्रमात् ।  
आक्रान्तं पूर्ववत्कुर्यादङ्गषट्कस्य सिद्धये ॥ ९७ ॥
</details>
  

### जयायाः सखीमन्त्रः  
  

<details open><summary>विश्वास-प्रस्तुतिः</summary>

अजितं विष्णुना युक्तं वाराहं रामवेष्टितम् ।  
व्यापकं केवलं चाऽथ सोमं रामसमन्वितम् ॥ ९८ ॥
</details>

<details><summary>मूलम्</summary>

अजितं विष्णुना युक्तं वाराहं रामवेष्टितम् ।  
व्यापकं केवलं चाऽथ सोमं रामसमन्वितम् ॥ ९८ ॥
</details>
  

<details open><summary>विश्वास-प्रस्तुतिः</summary>

शिरसा चिह्नयेत्प्राग्वच्चतुरः क्रमशो मुने ।  
सख्यो जयन्ती विजया तृतीया त्वपराजिता ॥ ९९ ॥
</details>

<details><summary>मूलम्</summary>

शिरसा चिह्नयेत्प्राग्वच्चतुरः क्रमशो मुने ।  
सख्यो जयन्ती विजया तृतीया त्वपराजिता ॥ ९९ ॥
</details>
  
सिद्धिश्चतुर्थी विज्ञेया शृणुष्वानुचराननु ।  
  
{{३०७}}


### जयाया अनुचरमन्त्रः  
  
आरूढः पद्मनाभस्तु शाश्वतः केवलो द्विज ॥ १०० ॥  
  

<details open><summary>विश्वास-प्रस्तुतिः</summary>

प्रधानं च तथोद्दामं क्रमेणैतानि योजयेत् ।  
येषामुपरि वैनेयश्चान्द्री व्योमसमन्वितः ॥ १०१ ॥
</details>

<details><summary>मूलम्</summary>

प्रधानं च तथोद्दामं क्रमेणैतानि योजयेत् ।  
येषामुपरि वैनेयश्चान्द्री व्योमसमन्वितः ॥ १०१ ॥
</details>
  

<details open><summary>विश्वास-प्रस्तुतिः</summary>

प्रतापी जयभद्रश्च तृतीयस्तु महाबलः ।  
उत्साहाख्यश्चतुर्थस्तु कृत्वा न्यासं तु पूर्ववत् ॥ १०२ ॥
</details>

<details><summary>मूलम्</summary>

प्रतापी जयभद्रश्च तृतीयस्तु महाबलः ।  
उत्साहाख्यश्चतुर्थस्तु कृत्वा न्यासं तु पूर्ववत् ॥ १०२ ॥
</details>
  
इष्ट्वा भुवननाथं तु पूजयेच्च ततो बहिः ।  
  
## मण्डलादिविधानम्  
  
मण्डलं पूर्ववत्कृत्वा तन्मध्ये पङ्कजं लिखेत् ॥ १०३ ॥  
  

<details open><summary>विश्वास-प्रस्तुतिः</summary>

नीलोत्पलाभातुल्येन रजसा च स (चाष्ट ?) पत्रकम् ।  
तत्रोत्सङ्गगतां विष्णोर्हृदयाद्योजयेज्जयाम् ॥ १०४ ॥
</details>

<details><summary>मूलम्</summary>

नीलोत्पलाभातुल्येन रजसा च स (चाष्ट ?) पत्रकम् ।  
तत्रोत्सङ्गगतां विष्णोर्हृदयाद्योजयेज्जयाम् ॥ १०४ ॥
</details>
  

<details open><summary>विश्वास-प्रस्तुतिः</summary>

शेषमन्त्रगणन्यासान्पूर्वपूर्वक्रमेण तु ।  
कर्तुः (कुर्यात् ?) ध्यानं च सर्वेषां समासादवधारय ॥ १०५ ॥
</details>

<details><summary>मूलम्</summary>

शेषमन्त्रगणन्यासान्पूर्वपूर्वक्रमेण तु ।  
कर्तुः (कुर्यात् ?) ध्यानं च सर्वेषां समासादवधारय ॥ १०५ ॥
</details>
  
## जयायाः सखीनामनुचराणां च ध्यानप्रकारः  
  

<details open><summary>विश्वास-प्रस्तुतिः</summary>

हृदादीनां पुरा प्रोक्तं मूलमन्त्रप्रसङ्गतः ।  
नीलनीरजवर्णाश्च प्रसन्नवदनेक्षणाः ॥ १०६ ॥
</details>

<details><summary>मूलम्</summary>

हृदादीनां पुरा प्रोक्तं मूलमन्त्रप्रसङ्गतः ।  
नीलनीरजवर्णाश्च प्रसन्नवदनेक्षणाः ॥ १०६ ॥
</details>
  

<details open><summary>विश्वास-प्रस्तुतिः</summary>

पीताम्बरधराः सर्वाः सख्यः कनककुण्डलाः ।  
सितचामरहस्ताश्च चित्रपत्रफलोद्यताः ॥ १०७ ॥
</details>

<details><summary>मूलम्</summary>

पीताम्बरधराः सर्वाः सख्यः कनककुण्डलाः ।  
सितचामरहस्ताश्च चित्रपत्रफलोद्यताः ॥ १०७ ॥
</details>
  

<details open><summary>विश्वास-प्रस्तुतिः</summary>

निरीक्षमाणा वदनं जयाया अजितस्य च ।  
कुन्दकुङ्मलवर्णाभाः प्रसन्नमुखपङ्कजाः ॥ १०८ ॥
</details>

<details><summary>मूलम्</summary>

निरीक्षमाणा वदनं जयाया अजितस्य च ।  
कुन्दकुङ्मलवर्णाभाः प्रसन्नमुखपङ्कजाः ॥ १०८ ॥
</details>
  

<details open><summary>विश्वास-प्रस्तुतिः</summary>

रक्ताम्बरधराश्चैव चतुर्हस्ता महाबलाः ।  
धनुर्बाणकराश्चैव गदाचक्रधरा द्विज ॥ १०९ ॥
</details>

<details><summary>मूलम्</summary>

रक्ताम्बरधराश्चैव चतुर्हस्ता महाबलाः ।  
धनुर्बाणकराश्चैव गदाचक्रधरा द्विज ॥ १०९ ॥
</details>
  

<details open><summary>विश्वास-प्रस्तुतिः</summary>

चत्वारोऽनुचरा ध्येयाः पुष्पाभरणभूषिताः ।  
पूजयेच्च ततो भक्त्या होमं कुर्यादनन्तरम् ॥ ११० ॥
</details>

<details><summary>मूलम्</summary>

चत्वारोऽनुचरा ध्येयाः पुष्पाभरणभूषिताः ।  
पूजयेच्च ततो भक्त्या होमं कुर्यादनन्तरम् ॥ ११० ॥
</details>
  
## होमादिविधिः  
  

<details open><summary>विश्वास-प्रस्तुतिः</summary>

तिलैः सिद्धार्थकोपेतैः हविषा गुग्गुलेन च ।  
होमावसाने विप्रेन्द्र कृत्वा रूपं जयात्मकम् ॥ १११ ॥
</details>

<details><summary>मूलम्</summary>

तिलैः सिद्धार्थकोपेतैः हविषा गुग्गुलेन च ।  
होमावसाने विप्रेन्द्र कृत्वा रूपं जयात्मकम् ॥ १११ ॥
</details>
  
जयाऽहमिति वै बुद्ध्वा चेतसोपस्थितं महत् ।  
{{३०८}}

वीरस्थानं समासाद्य निश्शङ्को जनवर्जितम् ॥ ११२ ॥  
  

<details open><summary>विश्वास-प्रस्तुतिः</summary>

वर्मणाऽस्त्रेण दिग्बन्धं कृत्वा दुष्टनिबर्हणम् ।  
प्रारभेत् जपं पश्चात् पयोऽन्नफलभुक्सदा ॥ ११३ ॥
</details>

<details><summary>मूलम्</summary>

वर्मणाऽस्त्रेण दिग्बन्धं कृत्वा दुष्टनिबर्हणम् ।  
प्रारभेत् जपं पश्चात् पयोऽन्नफलभुक्सदा ॥ ११३ ॥
</details>
  

<details open><summary>विश्वास-प्रस्तुतिः</summary>

युक्तोऽन्तरसहायेन मौनी ध्यानपरायणः ।  
प्रणिपत्य हरिं मूर्ध्ना प्राक् स्वमन्त्रेण नारद ॥ ११४ ॥
</details>

<details><summary>मूलम्</summary>

युक्तोऽन्तरसहायेन मौनी ध्यानपरायणः ।  
प्रणिपत्य हरिं मूर्ध्ना प्राक् स्वमन्त्रेण नारद ॥ ११४ ॥
</details>
  

<details open><summary>विश्वास-प्रस्तुतिः</summary>

जपेल्लक्षचतुष्कं तु जपान्ते होममाचरेत् ।  
समित्प्रादेशमात्रा तु रक्तचन्दनसम्भवा ॥ ११५ ॥
</details>

<details><summary>मूलम्</summary>

जपेल्लक्षचतुष्कं तु जपान्ते होममाचरेत् ।  
समित्प्रादेशमात्रा तु रक्तचन्दनसम्भवा ॥ ११५ ॥
</details>
  

<details open><summary>विश्वास-प्रस्तुतिः</summary>

तासामयुतहोमस्तु घृताक्तानां तु होमयेत् ।  
सिद्धार्थकायुते द्वे च मधुमिश्रा महामुने ॥ ११६ ॥
</details>

<details><summary>मूलम्</summary>

तासामयुतहोमस्तु घृताक्तानां तु होमयेत् ।  
सिद्धार्थकायुते द्वे च मधुमिश्रा महामुने ॥ ११६ ॥
</details>
  

<details open><summary>विश्वास-प्रस्तुतिः</summary>

अयुतत्रितयं चाथ जुहुयादसितैस्तिलैः ।  
मधुत्रितयसम्पृक्तैरन्ते पूर्णाहुतित्रयम् ॥ ११७ ॥
</details>

<details><summary>मूलम्</summary>

अयुतत्रितयं चाथ जुहुयादसितैस्तिलैः ।  
मधुत्रितयसम्पृक्तैरन्ते पूर्णाहुतित्रयम् ॥ ११७ ॥
</details>
  

<details open><summary>विश्वास-प्रस्तुतिः</summary>

मधुक्षीरगृतैर्विप्र क्रमेण परिहोमयेत् ।  
ततो भगवती विप्र समायाति जया स्वयम् ॥ ११८ ॥
</details>

<details><summary>मूलम्</summary>

मधुक्षीरगृतैर्विप्र क्रमेण परिहोमयेत् ।  
ततो भगवती विप्र समायाति जया स्वयम् ॥ ११८ ॥
</details>
  
## जयायाः प्रसादः  
  

<details open><summary>विश्वास-प्रस्तुतिः</summary>

सुसिद्धाऽस्मि च ते पुत्र मन्मन्त्रेण समाचर ।  
यदभीष्टं तु वै कार्यं निश्शङ्को विगतज्वरः ॥ ११९ ॥
</details>

<details><summary>मूलम्</summary>

सुसिद्धाऽस्मि च ते पुत्र मन्मन्त्रेण समाचर ।  
यदभीष्टं तु वै कार्यं निश्शङ्को विगतज्वरः ॥ ११९ ॥
</details>
  
उक्त्वेत्यदर्शनं याति देवी नारायणात्मिका ।  
  
## जयामन्त्रसिद्धिजन्यं सामर्थ्यम्  
  
ततः कर्माणि कुर्वीत विविधानि त्वनेकशः ॥ १२० ॥  
  

<details open><summary>विश्वास-प्रस्तुतिः</summary>

लोकेऽस्मिन्यान्यभीष्टानि आत्मनश्च परस्य वा ।  
तत्राप्युद्देशतो वक्ष्ये शृणु तत्त्वेन नारद ॥ १२१ ॥
</details>

<details><summary>मूलम्</summary>

लोकेऽस्मिन्यान्यभीष्टानि आत्मनश्च परस्य वा ।  
तत्राप्युद्देशतो वक्ष्ये शृणु तत्त्वेन नारद ॥ १२१ ॥
</details>
  

<details open><summary>विश्वास-प्रस्तुतिः</summary>

ज्वालाभद्रासनां ध्यायेद्देवीमन्त्रेण साधकः ।  
उद्ग्राहयति वै यस्य यस्मिन्यस्मिंस्तु वस्तुनि ॥ १२२ ॥
</details>

<details><summary>मूलम्</summary>

ज्वालाभद्रासनां ध्यायेद्देवीमन्त्रेण साधकः ।  
उद्ग्राहयति वै यस्य यस्मिन्यस्मिंस्तु वस्तुनि ॥ १२२ ॥
</details>
  

<details open><summary>विश्वास-प्रस्तुतिः</summary>

निर्जित्य न्यायतस्तं वै जयमाप्नोत्ययत्नतः ।  
गजाश्वशस्त्रभृत्पूर्णं परसैन्यं बलान्वितम् ॥ १२३ ॥
</details>

<details><summary>मूलम्</summary>

निर्जित्य न्यायतस्तं वै जयमाप्नोत्ययत्नतः ।  
गजाश्वशस्त्रभृत्पूर्णं परसैन्यं बलान्वितम् ॥ १२३ ॥
</details>
  

<details open><summary>विश्वास-प्रस्तुतिः</summary>

दृष्ट्वाऽन्यस्य समायातं हन्तुमभ्युद्यतं रणे ।  
परिजप्य धनुः खड्गं खेटकं बाणपञ्चकम् ॥ १२४ ॥
</details>

<details><summary>मूलम्</summary>

दृष्ट्वाऽन्यस्य समायातं हन्तुमभ्युद्यतं रणे ।  
परिजप्य धनुः खड्गं खेटकं बाणपञ्चकम् ॥ १२४ ॥
</details>
  

<details open><summary>विश्वास-प्रस्तुतिः</summary>

प्रेरयेद्यस्य वै दत्वा स गत्वा च चमूमुखम् ।  
विदारयति चैकाकी जयमाप्नोति शाश्वतम् ॥ १२५ ॥
</details>

<details><summary>मूलम्</summary>

प्रेरयेद्यस्य वै दत्वा स गत्वा च चमूमुखम् ।  
विदारयति चैकाकी जयमाप्नोति शाश्वतम् ॥ १२५ ॥
</details>
  
{{३०९}}


<details open><summary>विश्वास-प्रस्तुतिः</summary>

ध्यात्वा दक्षिणपाणिस्थं त्रिकोणं वह्निमण्डलम् ।  
तन्मध्ये चिन्तयेद्देवीं परिवारसमन्विताम् ॥ १२६ ॥
</details>

<details><summary>मूलम्</summary>

ध्यात्वा दक्षिणपाणिस्थं त्रिकोणं वह्निमण्डलम् ।  
तन्मध्ये चिन्तयेद्देवीं परिवारसमन्विताम् ॥ १२६ ॥
</details>
  

<details open><summary>विश्वास-प्रस्तुतिः</summary>

मत्तेभसिंहसर्पाणामशनीनां च दर्शयेत् ।  
क्षिप्रं पराङ्मुखा यान्ति दृष्ट्वा हस्ततलं तु तत् ॥ १२७ ॥
</details>

<details><summary>मूलम्</summary>

मत्तेभसिंहसर्पाणामशनीनां च दर्शयेत् ।  
क्षिप्रं पराङ्मुखा यान्ति दृष्ट्वा हस्ततलं तु तत् ॥ १२७ ॥
</details>
  

<details open><summary>विश्वास-प्रस्तुतिः</summary>

खादिरं मुसलं स्पृ(सृ?)ष्ट्वा आदाय शतमन्त्रितम् ।  
कृत्वा गत्वा बिलद्वारं चातुर्वर्ण्यजनान्वितम् ॥ १२८ ॥
</details>

<details><summary>मूलम्</summary>

खादिरं मुसलं स्पृ(सृ?)ष्ट्वा आदाय शतमन्त्रितम् ।  
कृत्वा गत्वा बिलद्वारं चातुर्वर्ण्यजनान्वितम् ॥ १२८ ॥
</details>
  

<details open><summary>विश्वास-प्रस्तुतिः</summary>

मुसलाहननान्यष्टौ दद्यात्तत्र शनैः शनैः ।  
देवीमन्त्रे च (ण?) विप्रेन्द्र अस्त्रसम्पुटितेन तु ॥ १२९ ॥
</details>

<details><summary>मूलम्</summary>

मुसलाहननान्यष्टौ दद्यात्तत्र शनैः शनैः ।  
देवीमन्त्रे च (ण?) विप्रेन्द्र अस्त्रसम्पुटितेन तु ॥ १२९ ॥
</details>
  

<details open><summary>विश्वास-प्रस्तुतिः</summary>

फट्कारान्तेन तु ततो बिलयन्त्रं व्रजेदधः ।  
समस्तजनसंयुक्तो विशेषात्साधकोत्तमः ॥ १३० ॥
</details>

<details><summary>मूलम्</summary>

फट्कारान्तेन तु ततो बिलयन्त्रं व्रजेदधः ।  
समस्तजनसंयुक्तो विशेषात्साधकोत्तमः ॥ १३० ॥
</details>
  

<details open><summary>विश्वास-प्रस्तुतिः</summary>

भित्वा यन्त्राण्यनेकानि जित्वा दानवपुङ्गवान् ।  
जनानां योजनं तत्र कृत्वा कान्तागणैः सह ॥ १३१ ॥
</details>

<details><summary>मूलम्</summary>

भित्वा यन्त्राण्यनेकानि जित्वा दानवपुङ्गवान् ।  
जनानां योजनं तत्र कृत्वा कान्तागणैः सह ॥ १३१ ॥
</details>
  

<details open><summary>विश्वास-प्रस्तुतिः</summary>

दत्वा रसात्मकं पानं स्वहस्तेन महाबलः ।  
स निर्याति स्वमार्गेण तेनैव स्वनिवेशनम् ॥ १३२ ॥
</details>

<details><summary>मूलम्</summary>

दत्वा रसात्मकं पानं स्वहस्तेन महाबलः ।  
स निर्याति स्वमार्गेण तेनैव स्वनिवेशनम् ॥ १३२ ॥
</details>
  

<details open><summary>विश्वास-प्रस्तुतिः</summary>

करोति यदि विप्रेन्द्र मतिं मन्त्री जगत्त्रये ।  
जयं प्रत्यविचारेण गदाचक्रधरोद्यतः ॥ १३३ ॥
</details>

<details><summary>मूलम्</summary>

करोति यदि विप्रेन्द्र मतिं मन्त्री जगत्त्रये ।  
जयं प्रत्यविचारेण गदाचक्रधरोद्यतः ॥ १३३ ॥
</details>
  

<details open><summary>विश्वास-प्रस्तुतिः</summary>

पाशाङ्कुशधरो वाऽथ जयं प्राप्नोति नान्यथा ।  
लिख्य योजनया भूर्जे कुङ्कुमेन घनेन च ॥ १३४ ॥
</details>

<details><summary>मूलम्</summary>

पाशाङ्कुशधरो वाऽथ जयं प्राप्नोति नान्यथा ।  
लिख्य योजनया भूर्जे कुङ्कुमेन घनेन च ॥ १३४ ॥
</details>
  

<details open><summary>विश्वास-प्रस्तुतिः</summary>

सम्पुटीकृत्य वै नाम विधाय जनमध्यगम् ।  
सदाऽसौ जयमाप्नोति दिव्यैः सर्वैस्तु लीलया ॥ १३५ ॥
</details>

<details><summary>मूलम्</summary>

सम्पुटीकृत्य वै नाम विधाय जनमध्यगम् ।  
सदाऽसौ जयमाप्नोति दिव्यैः सर्वैस्तु लीलया ॥ १३५ ॥
</details>
  

<details open><summary>विश्वास-प्रस्तुतिः</summary>

विलिख्य चन्दनेनैव पयसा कुङ्कुमेन च ।  
धारयेद्यो गले वस्त्रे भुजे वामेऽथ दक्षिणे ॥ १३६ ॥
</details>

<details><summary>मूलम्</summary>

विलिख्य चन्दनेनैव पयसा कुङ्कुमेन च ।  
धारयेद्यो गले वस्त्रे भुजे वामेऽथ दक्षिणे ॥ १३६ ॥
</details>
  

<details open><summary>विश्वास-प्रस्तुतिः</summary>

स सर्वत्र जयं विप्र सम्प्राप्नोत्यविचारतः ।  
जयार्थं मुनिशार्दूल मन्त्रं वै यत्र कुत्रचित् ॥ १३७ ॥
</details>

<details><summary>मूलम्</summary>

स सर्वत्र जयं विप्र सम्प्राप्नोत्यविचारतः ।  
जयार्थं मुनिशार्दूल मन्त्रं वै यत्र कुत्रचित् ॥ १३७ ॥
</details>
  

<details open><summary>विश्वास-प्रस्तुतिः</summary>

मन्त्री प्रयोजयेच्छश्वत्तत्र तत्राप्नुयाज्जयम् ।  
जयाविधानमित्येतत्समासात्परिकीर्तितम् ॥ १३८ ॥
</details>

<details><summary>मूलम्</summary>

मन्त्री प्रयोजयेच्छश्वत्तत्र तत्राप्नुयाज्जयम् ।  
जयाविधानमित्येतत्समासात्परिकीर्तितम् ॥ १३८ ॥
</details>
  
## मायामन्त्रसाधनप्रकारः  
  
मायाख्यमधुना वच्मि संविधानं यथास्थितम् ।  
  
{{३१०}}

[मायाया अङ्गमन्त्रः]  
  
षोढा प्रधानमादाय कालपावकसंस्थितम् ॥ १३९ ॥  
  

<details open><summary>विश्वास-प्रस्तुतिः</summary>

ततस्तच्चाङ्कयेत्प्राग्वत्स्वरैः प्राक् शिरसा तदा ।  
षडेतान् हृदयादीन्वै विद्धि शेषं महामुने ॥ १४० ॥
</details>

<details><summary>मूलम्</summary>

ततस्तच्चाङ्कयेत्प्राग्वत्स्वरैः प्राक् शिरसा तदा ।  
षडेतान् हृदयादीन्वै विद्धि शेषं महामुने ॥ १४० ॥
</details>
  
## सखीमन्त्राः  
  

<details open><summary>विश्वास-प्रस्तुतिः</summary>

प्रधानोऽथ ध्रुवो रस्थो पद(दम ?)नो पोऽनलोर्ध्वगः ।  
आदेयास्त्वथ सर्वेषामोदनानन्दकौ क्रमात् ॥ १४१ ॥
</details>

<details><summary>मूलम्</summary>

प्रधानोऽथ ध्रुवो रस्थो पद(दम ?)नो पोऽनलोर्ध्वगः ।  
आदेयास्त्वथ सर्वेषामोदनानन्दकौ क्रमात् ॥ १४१ ॥
</details>
  

<details open><summary>विश्वास-प्रस्तुतिः</summary>

भुवनो योगघाता च व्यापी चान्द्री चतुर्ष्वपि ।  
मोहिनी भ्रामणी दुर्गा प्रेरणी च महामुने ॥ १४२ ॥
</details>

<details><summary>मूलम्</summary>

भुवनो योगघाता च व्यापी चान्द्री चतुर्ष्वपि ।  
मोहिनी भ्रामणी दुर्गा प्रेरणी च महामुने ॥ १४२ ॥
</details>
  
मायासख्यः स्मृता ह्येताश्चत्वारो रक्तभासुराः ।  
  
## सखीनां ध्यानप्रकारः  
  
लावण्येन तु वीर्येण सौन्दर्येण च तेजसा ॥ १४३ ॥  
  

<details open><summary>विश्वास-प्रस्तुतिः</summary>

मायाख्येन तु संयुक्ताः सितवस्त्रानुलेपनाः ।  
चामराङ्कुशहस्ताश्च बद्धपद्मासनस्थिताः ॥ १४४ ॥
</details>

<details><summary>मूलम्</summary>

मायाख्येन तु संयुक्ताः सितवस्त्रानुलेपनाः ।  
चामराङ्कुशहस्ताश्च बद्धपद्मासनस्थिताः ॥ १४४ ॥
</details>
  
## मायाया अनुचरमन्त्राः  
  

<details open><summary>विश्वास-प्रस्तुतिः</summary>

प्रधानं गोपनोपेतं तं तु वै केवलं त्वतः ।  
शङ्करं कमलं चैव क्रमाद्दद्याच्च केवलौ ॥ १४५ ॥
</details>

<details><summary>मूलम्</summary>

प्रधानं गोपनोपेतं तं तु वै केवलं त्वतः ।  
शङ्करं कमलं चैव क्रमाद्दद्याच्च केवलौ ॥ १४५ ॥
</details>
  

<details open><summary>विश्वास-प्रस्तुतिः</summary>

सर्वेषामुपरि ब्रह्मन् व्यापीं चान्द्रीं च विन्यसेत् ।  
प्रागेकैकस्य चोङ्कारमन्ते सञ्ज्ञानमोयुतम् ॥ १४६ ॥
</details>

<details><summary>मूलम्</summary>

सर्वेषामुपरि ब्रह्मन् व्यापीं चान्द्रीं च विन्यसेत् ।  
प्रागेकैकस्य चोङ्कारमन्ते सञ्ज्ञानमोयुतम् ॥ १४६ ॥
</details>
  

<details open><summary>विश्वास-प्रस्तुतिः</summary>

मायामयो महामोहः शम्बरश्च कलीश्वरः ।  
चत्वारोऽनुचरा ह्येते ध्येयास्त्वलिकुलप्रभाः ॥ १४७ ॥
</details>

<details><summary>मूलम्</summary>

मायामयो महामोहः शम्बरश्च कलीश्वरः ।  
चत्वारोऽनुचरा ह्येते ध्येयास्त्वलिकुलप्रभाः ॥ १४७ ॥
</details>
  
## मायानुचराणां ध्यानप्रकारः  
  

<details open><summary>विश्वास-प्रस्तुतिः</summary>

चतुर्भुजा महाकायाः सौम्यवक्त्राः स्मिताननाः ।  
केयूराभरणोपेताः पीताम्बरधरास्तु वै ॥ १४८ ॥
</details>

<details><summary>मूलम्</summary>

चतुर्भुजा महाकायाः सौम्यवक्त्राः स्मिताननाः ।  
केयूराभरणोपेताः पीताम्बरधरास्तु वै ॥ १४८ ॥
</details>
  

<details open><summary>विश्वास-प्रस्तुतिः</summary>

हारनूपुरसंयुक्ता नानाकुसुमभूषिताः ।  
तुषारधूलिधवलाः खड्गपाशसमुद्यताः ॥ १४९ ॥
</details>

<details><summary>मूलम्</summary>

हारनूपुरसंयुक्ता नानाकुसुमभूषिताः ।  
तुषारधूलिधवलाः खड्गपाशसमुद्यताः ॥ १४९ ॥
</details>
  

<details open><summary>विश्वास-प्रस्तुतिः</summary>

बाणं कार्मुकमन्यस्मिन्नातपत्रं करद्वये ।  
एवमुद्धृत्य विधिवन्मायीयां मन्त्रसनतिम् ॥ १५० ॥
</details>

<details><summary>मूलम्</summary>

बाणं कार्मुकमन्यस्मिन्नातपत्रं करद्वये ।  
एवमुद्धृत्य विधिवन्मायीयां मन्त्रसनतिम् ॥ १५० ॥
</details>
  
## न्यासविधिः  
  
स्वहस्ते पूर्ववन्न्यस्य विग्रहे तदनन्तरम् ।  
{{३११}}

हृदयान्तर्गतं चेष्ट्वा बाह्यतश्चावतार्य च ॥ १५१ ॥  
  
## बाह्ययागविधिः  
  
मन्त्रोत्सङ्गता न्यस्याः प्राग्वच्चाङ्गादयोऽखिलाः ।  
  
## मुद्राविधानम्  
  
प्रपूज्य विधिवद्देवीं स्वां मुद्रां दर्शयेत्ततः ॥ १५२ ॥  
  

<details open><summary>विश्वास-प्रस्तुतिः</summary>

प्रागुक्तानां चतुर्णां तु भिन्नानामपि सा स्मृता ।  
सर्वासां देवतानां च मुद्रासङ्घर्षसङ्गिकम् ॥ १५३ ॥
</details>

<details><summary>मूलम्</summary>

प्रागुक्तानां चतुर्णां तु भिन्नानामपि सा स्मृता ।  
सर्वासां देवतानां च मुद्रासङ्घर्षसङ्गिकम् ॥ १५३ ॥
</details>
  

<details open><summary>विश्वास-प्रस्तुतिः</summary>

मूलमन्त्रोदितं विद्धि देवताङ्गैः समन्वितम् ।  
साधारणं सखीनां च षोडशानां तु नारद ॥ १५४ ॥
</details>

<details><summary>मूलम्</summary>

मूलमन्त्रोदितं विद्धि देवताङ्गैः समन्वितम् ।  
साधारणं सखीनां च षोडशानां तु नारद ॥ १५४ ॥
</details>
  
स्वमन्त्रयोजितामेकां मुद्रामप्यवधारय ।  
  
## महायोनिमुद्रा  
  
सम्मुखौ तु करौ कृत्वा तथा वै सम्प्रसारितौ ॥ १५५ ॥  
  

<details open><summary>विश्वास-प्रस्तुतिः</summary>

कनिष्ठानामिकाभ्यां वै युगलं युगलं द्विज ।  
मेलयेन्नखदेशाच्च यथा स्यादेकपिण्डवत् ॥ १५६ ॥
</details>

<details><summary>मूलम्</summary>

कनिष्ठानामिकाभ्यां वै युगलं युगलं द्विज ।  
मेलयेन्नखदेशाच्च यथा स्यादेकपिण्डवत् ॥ १५६ ॥
</details>
  

<details open><summary>विश्वास-प्रस्तुतिः</summary>

अङ्गुलीभिश्च तिसृभिः पाणिमध्ये निराश्रयम् ।  
अङ्गुष्ठौ दण्डवत्कृत्वा प्रान्तलग्नौ प्रसारितौ ॥ १५७ ॥
</details>

<details><summary>मूलम्</summary>

अङ्गुलीभिश्च तिसृभिः पाणिमध्ये निराश्रयम् ।  
अङ्गुष्ठौ दण्डवत्कृत्वा प्रान्तलग्नौ प्रसारितौ ॥ १५७ ॥
</details>
  

<details open><summary>विश्वास-प्रस्तुतिः</summary>

अङ्गुलीनां चतसॄणां विश्रान्तौ चोदरावधि ।  
सर्पकुण्डलवत्कृत्वा प्रयत्नात्तर्जनीद्वयम् ॥ १५८ ॥
</details>

<details><summary>मूलम्</summary>

अङ्गुलीनां चतसॄणां विश्रान्तौ चोदरावधि ।  
सर्पकुण्डलवत्कृत्वा प्रयत्नात्तर्जनीद्वयम् ॥ १५८ ॥
</details>
  

<details open><summary>विश्वास-प्रस्तुतिः</summary>

प्रसार्य चाग्रतो लग्ने मध्यमे द्वे महामुने ।  
नीता सा जन्मभूमेस्तु समारभ्य करद्वयम् ॥ १५९ ॥
</details>

<details><summary>मूलम्</summary>

प्रसार्य चाग्रतो लग्ने मध्यमे द्वे महामुने ।  
नीता सा जन्मभूमेस्तु समारभ्य करद्वयम् ॥ १५९ ॥
</details>
  

<details open><summary>विश्वास-प्रस्तुतिः</summary>

कुर्याच्चैवातिसंलग्नं मणिबन्धावसानतः ।  
ईषदस्पृष्टमूलेन मणिबन्धं करद्वयात् ॥ १६० ॥
</details>

<details><summary>मूलम्</summary>

कुर्याच्चैवातिसंलग्नं मणिबन्धावसानतः ।  
ईषदस्पृष्टमूलेन मणिबन्धं करद्वयात् ॥ १६० ॥
</details>
  

<details open><summary>विश्वास-प्रस्तुतिः</summary>

कुर्याद्विकसितं चैव मुद्रैषा मुनिसत्तम ।  
महायोन्यभिधाना च त्रिलोकजननी पुरा ॥ १६१ ॥
</details>

<details><summary>मूलम्</summary>

कुर्याद्विकसितं चैव मुद्रैषा मुनिसत्तम ।  
महायोन्यभिधाना च त्रिलोकजननी पुरा ॥ १६१ ॥
</details>
  

<details open><summary>विश्वास-प्रस्तुतिः</summary>

वशीकुर्याज्जगत्सर्वं कामतो यदि योजयेत् ।  
अत्रानुष्ठानसक्ता स्त्री बध्वा दूरात्प्रदर्शयेत् ॥ १६२ ॥
</details>

<details><summary>मूलम्</summary>

वशीकुर्याज्जगत्सर्वं कामतो यदि योजयेत् ।  
अत्रानुष्ठानसक्ता स्त्री बध्वा दूरात्प्रदर्शयेत् ॥ १६२ ॥
</details>
  

<details open><summary>विश्वास-प्रस्तुतिः</summary>

मुनीनां गतसङ्गानां क्षोभमायान्ति ते क्षणात् ।  
पुरुषोऽत्राभियुक्तो वा दर्शयेद्वनितासु च ॥ १६३ ॥
</details>

<details><summary>मूलम्</summary>

मुनीनां गतसङ्गानां क्षोभमायान्ति ते क्षणात् ।  
पुरुषोऽत्राभियुक्तो वा दर्शयेद्वनितासु च ॥ १६३ ॥
</details>
  
निवृत्तकामधर्मासु अबलास्वथवा मुने ।  
{{३१२}}

क्षुभ्यन्ति मदनार्ताश्च सकामासु च का कथा ॥ १६४ ॥  
  
## अनुचरमुद्रा  
  

<details open><summary>विश्वास-प्रस्तुतिः</summary>

वक्ष्येऽथानुचराणां तु षोडशानां समासतः ।  
द्विजैरमुद्रां(?)सामान्यां सन्निधीकरणे शुभाम् ॥ १६५ ॥
</details>

<details><summary>मूलम्</summary>

वक्ष्येऽथानुचराणां तु षोडशानां समासतः ।  
द्विजैरमुद्रां(?)सामान्यां सन्निधीकरणे शुभाम् ॥ १६५ ॥
</details>
  

<details open><summary>विश्वास-प्रस्तुतिः</summary>

पृष्ठलग्नौ करौ कृत्वा मोक्षयेत्तदनन्तरम् ।  
प्रादेशिनीयुगं चैव कन्यासायुगलं तथा ॥ १६६ ॥
</details>

<details><summary>मूलम्</summary>

पृष्ठलग्नौ करौ कृत्वा मोक्षयेत्तदनन्तरम् ।  
प्रादेशिनीयुगं चैव कन्यासायुगलं तथा ॥ १६६ ॥
</details>
  

<details open><summary>विश्वास-प्रस्तुतिः</summary>

अधोमुखं तु सुस्पष्टं ताभ्यां मध्यान्महामुने ।  
कनिष्ठिकाद्वयं लग्नं विरलं तर्जनीद्वयम् ॥ १६७ ॥
</details>

<details><summary>मूलम्</summary>

अधोमुखं तु सुस्पष्टं ताभ्यां मध्यान्महामुने ।  
कनिष्ठिकाद्वयं लग्नं विरलं तर्जनीद्वयम् ॥ १६७ ॥
</details>
  

<details open><summary>विश्वास-प्रस्तुतिः</summary>

मध्यमानामिकानां तु युग्मं युग्मं तु धारयेत् ।  
एकलग्नं नखोद्देशाद्यावत्पर्व तु मध्यमम् ॥ १६८ ॥
</details>

<details><summary>मूलम्</summary>

मध्यमानामिकानां तु युग्मं युग्मं तु धारयेत् ।  
एकलग्नं नखोद्देशाद्यावत्पर्व तु मध्यमम् ॥ १६८ ॥
</details>
  

<details open><summary>विश्वास-प्रस्तुतिः</summary>

ऊर्ध्ववक्त्रं मुनिश्रेष्ठ समेन धरणेन तु ।  
सुस्पष्टौ लम्बमानौ च अङ्गुष्ठौ चाप्यधोमुखौ ॥ १६९ ॥
</details>

<details><summary>मूलम्</summary>

ऊर्ध्ववक्त्रं मुनिश्रेष्ठ समेन धरणेन तु ।  
सुस्पष्टौ लम्बमानौ च अङ्गुष्ठौ चाप्यधोमुखौ ॥ १६९ ॥
</details>
  

<details open><summary>विश्वास-प्रस्तुतिः</summary>

परस्परं तु दूरस्थौ मुद्रैषा सर्वकामदा ।  
स्वमन्त्रसंयुतां चैव पूजाकाले प्रदर्शयेत् ॥ १७० ॥
</details>

<details><summary>मूलम्</summary>

परस्परं तु दूरस्थौ मुद्रैषा सर्वकामदा ।  
स्वमन्त्रसंयुतां चैव पूजाकाले प्रदर्शयेत् ॥ १७० ॥
</details>
  

<details open><summary>विश्वास-प्रस्तुतिः</summary>

चतुर्भुजानुकारा च (?) सर्वेषां सिद्धिकामदा ।  
एवं मुद्रागणं दत्वा जप्त्वा च तदनन्तरम् ॥ १७१ ॥
</details>

<details><summary>मूलम्</summary>

चतुर्भुजानुकारा च (?) सर्वेषां सिद्धिकामदा ।  
एवं मुद्रागणं दत्वा जप्त्वा च तदनन्तरम् ॥ १७१ ॥
</details>
  
## होमादिविधानम्  
  

<details open><summary>विश्वास-प्रस्तुतिः</summary>

होमं तदनु वै कुर्यात्तिलैः सिद्धार्थकान्वितैः ।  
सकुङ्कुमघृतक्षीरसम्प्लुतैस्तण्डुलादिभिः ॥ १७२ ॥
</details>

<details><summary>मूलम्</summary>

होमं तदनु वै कुर्यात्तिलैः सिद्धार्थकान्वितैः ।  
सकुङ्कुमघृतक्षीरसम्प्लुतैस्तण्डुलादिभिः ॥ १७२ ॥
</details>
  

<details open><summary>विश्वास-प्रस्तुतिः</summary>

ततो नियममाश्रित्य कृत्वा तदनु नारद ।  
देवीरूपं स्वमात्मानं भावनाप्यु (द्यु ?) पचारतः ॥ १७३ ॥
</details>

<details><summary>मूलम्</summary>

ततो नियममाश्रित्य कृत्वा तदनु नारद ।  
देवीरूपं स्वमात्मानं भावनाप्यु (द्यु ?) पचारतः ॥ १७३ ॥
</details>
  

<details open><summary>विश्वास-प्रस्तुतिः</summary>

प्रयायाद्विजनस्थानं प्रौढयुक् स्वासनान्वितः ।  
जपेल्लक्षाणि वै सप्त पूर्वोक्तविधिना व्रती ॥ १७४ ॥
</details>

<details><summary>मूलम्</summary>

प्रयायाद्विजनस्थानं प्रौढयुक् स्वासनान्वितः ।  
जपेल्लक्षाणि वै सप्त पूर्वोक्तविधिना व्रती ॥ १७४ ॥
</details>
  

<details open><summary>विश्वास-प्रस्तुतिः</summary>

क्षीरमूलफलाहारो देशकालवशात्तथा ।  
अयाचितैकभिक्षाशी तदभावाच्च नारद ॥ १७५ ॥
</details>

<details><summary>मूलम्</summary>

क्षीरमूलफलाहारो देशकालवशात्तथा ।  
अयाचितैकभिक्षाशी तदभावाच्च नारद ॥ १७५ ॥
</details>
  

<details open><summary>विश्वास-प्रस्तुतिः</summary>

स्वशिष्यसाधितं चान्नं मन्त्रपूतमसैन्धवम् ।  
तैलमांसविनिर्मुक्तं सन्ध्याकालेऽप्युपस्थिते ॥ १७६ ॥
</details>

<details><summary>मूलम्</summary>

स्वशिष्यसाधितं चान्नं मन्त्रपूतमसैन्धवम् ।  
तैलमांसविनिर्मुक्तं सन्ध्याकालेऽप्युपस्थिते ॥ १७६ ॥
</details>
  

<details open><summary>विश्वास-प्रस्तुतिः</summary>

अतृप्तमपि भुञ्जीत भावितं मधुसर्पिषा ।  
जपान्ते विधिवन्मन्त्री होमं कुर्यात्प्रयत्नतः ॥ १७७ ॥
</details>

<details><summary>मूलम्</summary>

अतृप्तमपि भुञ्जीत भावितं मधुसर्पिषा ।  
जपान्ते विधिवन्मन्त्री होमं कुर्यात्प्रयत्नतः ॥ १७७ ॥
</details>
  
{{३१३}}


<details open><summary>विश्वास-प्रस्तुतिः</summary>

बलां मोदां तथा मांसीं चक्राङ्गीं नागकेसरम् ।  
कुङ्कुमं चन्दनं क्षोदं रजनीचूर्णमेव तु ॥ १७८ ॥
</details>

<details><summary>मूलम्</summary>

बलां मोदां तथा मांसीं चक्राङ्गीं नागकेसरम् ।  
कुङ्कुमं चन्दनं क्षोदं रजनीचूर्णमेव तु ॥ १७८ ॥
</details>
  

<details open><summary>विश्वास-प्रस्तुतिः</summary>

मेलयेत्सुस्थि(सि?)तानां च तिलानां मधुना तथा ।  
भावयेत्सघृतेनैवं त्रिलक्षं जुहुयात्ततः ॥ १७९ ॥
</details>

<details><summary>मूलम्</summary>

मेलयेत्सुस्थि(सि?)तानां च तिलानां मधुना तथा ।  
भावयेत्सघृतेनैवं त्रिलक्षं जुहुयात्ततः ॥ १७९ ॥
</details>
  

<details open><summary>विश्वास-प्रस्तुतिः</summary>

मध्यमानामिकाभ्यां च अङ्गुष्ठाग्रेण नारद ।  
अन्तेऽयुतत्रयं चैव समिधां परिहोमयेत् ॥ १८० ॥
</details>

<details><summary>मूलम्</summary>

मध्यमानामिकाभ्यां च अङ्गुष्ठाग्रेण नारद ।  
अन्तेऽयुतत्रयं चैव समिधां परिहोमयेत् ॥ १८० ॥
</details>
  

<details open><summary>विश्वास-प्रस्तुतिः</summary>

प्राग्राजार्कतरूत्थानां खादिराणां ततोऽपरम् ।  
सुरदारुमयीनां च तृतीयमयुतं ततः ॥ १८१ ॥
</details>

<details><summary>मूलम्</summary>

प्राग्राजार्कतरूत्थानां खादिराणां ततोऽपरम् ।  
सुरदारुमयीनां च तृतीयमयुतं ततः ॥ १८१ ॥
</details>
  

<details open><summary>विश्वास-प्रस्तुतिः</summary>

दद्यात्पूर्णाहुतिं चैव विशुद्धेनान्तरात्मना ।  
पतितायां तु पूर्णायामायाति परमेश्वरी ॥ १८२ ॥
</details>

<details><summary>मूलम्</summary>

दद्यात्पूर्णाहुतिं चैव विशुद्धेनान्तरात्मना ।  
पतितायां तु पूर्णायामायाति परमेश्वरी ॥ १८२ ॥
</details>
  

<details open><summary>विश्वास-प्रस्तुतिः</summary>

परिवारान्विता देवी भाषते साधु साध्विति ।  
कुरु कार्यमभीष्टं च मन्त्रेण त्वधुना व्रज ॥ १८३ ॥
</details>

<details><summary>मूलम्</summary>

परिवारान्विता देवी भाषते साधु साध्विति ।  
कुरु कार्यमभीष्टं च मन्त्रेण त्वधुना व्रज ॥ १८३ ॥
</details>
  
इदमुक्त्वा व्रजेत्तूर्णं देवी विष्णुनिकेतनम् ।  
  
## सिद्धिज सामर्थ्यम्  
  
ततः स साधकवरः कर्माणि विविधानि च ॥ १८४ ॥  
  

<details open><summary>विश्वास-प्रस्तुतिः</summary>

प्रारभेन्मनसा विप्र यान्यभीष्टानि सर्वदा ।  
आत्मार्थे वा परार्थे वा लेशतः शृणु नारद ॥ १८५ ॥
</details>

<details><summary>मूलम्</summary>

प्रारभेन्मनसा विप्र यान्यभीष्टानि सर्वदा ।  
आत्मार्थे वा परार्थे वा लेशतः शृणु नारद ॥ १८५ ॥
</details>
  

<details open><summary>विश्वास-प्रस्तुतिः</summary>

प्रजप्यामलकं बिल्वं सकृन्नृपगृहं विशेत् ।  
कोशस्याग्रे विनिक्षिप्य यत्र कुत्र स्थितस्य च ॥ १८६ ॥
</details>

<details><summary>मूलम्</summary>

प्रजप्यामलकं बिल्वं सकृन्नृपगृहं विशेत् ।  
कोशस्याग्रे विनिक्षिप्य यत्र कुत्र स्थितस्य च ॥ १८६ ॥
</details>
  

<details open><summary>विश्वास-प्रस्तुतिः</summary>

गगनात्पतिते (तति?) तूर्णं यद्यदुक्तं समीहते ।  
यद्यच्चाभरणं विप्र यद्यद्वा वसनं शुभम् ॥ १८७ ॥
</details>

<details><summary>मूलम्</summary>

गगनात्पतिते (तति?) तूर्णं यद्यदुक्तं समीहते ।  
यद्यच्चाभरणं विप्र यद्यद्वा वसनं शुभम् ॥ १८७ ॥
</details>
  

<details open><summary>विश्वास-प्रस्तुतिः</summary>

एवं वै व्रीहिगुलिकं तथैव तिलतण्डुलम् ।  
क्षिपेद्धान्यखले पूर्णे कोष्ठागारेऽथ खातके ॥ १८८ ॥
</details>

<details><summary>मूलम्</summary>

एवं वै व्रीहिगुलिकं तथैव तिलतण्डुलम् ।  
क्षिपेद्धान्यखले पूर्णे कोष्ठागारेऽथ खातके ॥ १८८ ॥
</details>
  

<details open><summary>विश्वास-प्रस्तुतिः</summary>

राजकीये तथा स्वर्णं (?) यत्र यत्र स्थितस्ततः ।  
यद्यत्समीहते धान्यं सस्यं वा तण्डुलान्वितम् ॥ १८९ ॥
</details>

<details><summary>मूलम्</summary>

राजकीये तथा स्वर्णं (?) यत्र यत्र स्थितस्ततः ।  
यद्यत्समीहते धान्यं सस्यं वा तण्डुलान्वितम् ॥ १८९ ॥
</details>
  

<details open><summary>विश्वास-प्रस्तुतिः</summary>

तत्तदग्रेऽथ गगनात्पतत्यथ यथेप्सितम् ।  
एवमेव तु सिद्धान्नं गुलिकां परिजप्य च ॥ १९० ॥
</details>

<details><summary>मूलम्</summary>

तत्तदग्रेऽथ गगनात्पतत्यथ यथेप्सितम् ।  
एवमेव तु सिद्धान्नं गुलिकां परिजप्य च ॥ १९० ॥
</details>
  

<details open><summary>विश्वास-प्रस्तुतिः</summary>

क्षिप्त्वा महानसोद्देशे सिद्धान्नं वर्षयेत्क्षणात् ।  
गुलिकां गोमयेनैव कृत्वा बदरसम्मिताम् ॥ १९१ ॥
</details>

<details><summary>मूलम्</summary>

क्षिप्त्वा महानसोद्देशे सिद्धान्नं वर्षयेत्क्षणात् ।  
गुलिकां गोमयेनैव कृत्वा बदरसम्मिताम् ॥ १९१ ॥
</details>
  
{{३१४}}


<details open><summary>विश्वास-प्रस्तुतिः</summary>

निक्षिप्य गोव्रजस्यान्तस्सप्तवाराभिमन्त्रिताम् ।  
ध्यानमात्रात्क्षणस्यान्ते दधिक्षीराज्यपूरिताः ॥ १९२ ॥
</details>

<details><summary>मूलम्</summary>

निक्षिप्य गोव्रजस्यान्तस्सप्तवाराभिमन्त्रिताम् ।  
ध्यानमात्रात्क्षणस्यान्ते दधिक्षीराज्यपूरिताः ॥ १९२ ॥
</details>
  

<details open><summary>विश्वास-प्रस्तुतिः</summary>

भाण्डाश्च पृष्ठतः पश्येद्यत्र तत्र स्थितो व्रती ।  
प्रजप्य बदरं विप्र फलमन्यत्तु वा क्वचित् ॥ १९३ ॥
</details>

<details><summary>मूलम्</summary>

भाण्डाश्च पृष्ठतः पश्येद्यत्र तत्र स्थितो व्रती ।  
प्रजप्य बदरं विप्र फलमन्यत्तु वा क्वचित् ॥ १९३ ॥
</details>
  

<details open><summary>विश्वास-प्रस्तुतिः</summary>

क्षिपेन्मधुवने राज्ञः फलाकृष्टिं करोति च ।  
प्रपुष्पवाटिकायां तु पुष्पमेकं विनिक्षिपेत् ॥ १९४ ॥
</details>

<details><summary>मूलम्</summary>

क्षिपेन्मधुवने राज्ञः फलाकृष्टिं करोति च ।  
प्रपुष्पवाटिकायां तु पुष्पमेकं विनिक्षिपेत् ॥ १९४ ॥
</details>
  

<details open><summary>विश्वास-प्रस्तुतिः</summary>

जप्त्वा वारत्रयं मन्त्री पुष्पाण्याकर्षयेत्क्षणात् ।  
यत्र यत्र तदङ्गोत्थं सप्तजप्तं विनिक्षिपेत् ॥ १९५ ॥
</details>

<details><summary>मूलम्</summary>

जप्त्वा वारत्रयं मन्त्री पुष्पाण्याकर्षयेत्क्षणात् ।  
यत्र यत्र तदङ्गोत्थं सप्तजप्तं विनिक्षिपेत् ॥ १९५ ॥
</details>
  

<details open><summary>विश्वास-प्रस्तुतिः</summary>

तत्र तत्र च तत्तिष्ठेत्सङ्कल्पे तु कृते सति ।  
यथेच्छं तु समाकृष्टं तत्र तत्र च तद्व्रजेत् ॥ १९६ ॥
</details>

<details><summary>मूलम्</summary>

तत्र तत्र च तत्तिष्ठेत्सङ्कल्पे तु कृते सति ।  
यथेच्छं तु समाकृष्टं तत्र तत्र च तद्व्रजेत् ॥ १९६ ॥
</details>
  

<details open><summary>विश्वास-प्रस्तुतिः</summary>

न चापि साधकवरस्संविण्णो (ग्नो?) जायते क्वचित् ।  
कृत्वाऽङ्गारकणं चैव शतजप्तं तु नारद ॥ १९७ ॥
</details>

<details><summary>मूलम्</summary>

न चापि साधकवरस्संविण्णो (ग्नो?) जायते क्वचित् ।  
कृत्वाऽङ्गारकणं चैव शतजप्तं तु नारद ॥ १९७ ॥
</details>
  

<details open><summary>विश्वास-प्रस्तुतिः</summary>

क्षिपेत्सलिलमध्ये तु ज्वलन्तं (प्रज्वलत् ?) तत्प्रदृश्यते ।  
कुशाग्रस्थं जलकणं शतवाराभिमन्त्रितम् ॥ १९८ ॥
</details>

<details><summary>मूलम्</summary>

क्षिपेत्सलिलमध्ये तु ज्वलन्तं (प्रज्वलत् ?) तत्प्रदृश्यते ।  
कुशाग्रस्थं जलकणं शतवाराभिमन्त्रितम् ॥ १९८ ॥
</details>
  

<details open><summary>विश्वास-प्रस्तुतिः</summary>

कृत्वा हुताशराशौ तु ज्वलमाने विनिक्षिपेत् ।  
भवेत्पानीयमिव च स वह्निर्दृश्यते क्षणात् ॥ १९९ ॥
</details>

<details><summary>मूलम्</summary>

कृत्वा हुताशराशौ तु ज्वलमाने विनिक्षिपेत् ।  
भवेत्पानीयमिव च स वह्निर्दृश्यते क्षणात् ॥ १९९ ॥
</details>
  

<details open><summary>विश्वास-प्रस्तुतिः</summary>

वालुकापरिपूर्णं तु अरण्यं च तृणोज्झितम् ।  
दृष्ट्वा तत्र विनिक्षिप्य तृणं च शतमन्त्रितम् ॥ २०० ॥
</details>

<details><summary>मूलम्</summary>

वालुकापरिपूर्णं तु अरण्यं च तृणोज्झितम् ।  
दृष्ट्वा तत्र विनिक्षिप्य तृणं च शतमन्त्रितम् ॥ २०० ॥
</details>
  

<details open><summary>विश्वास-प्रस्तुतिः</summary>

पुष्पपत्रसमाकीर्णं पत्रपल्लवसङ्कुलम् ।  
कुर्यान्नन्दनतुल्यं तं तोयशालिसमावृतम् ॥ २०१ ॥
</details>

<details><summary>मूलम्</summary>

पुष्पपत्रसमाकीर्णं पत्रपल्लवसङ्कुलम् ।  
कुर्यान्नन्दनतुल्यं तं तोयशालिसमावृतम् ॥ २०१ ॥
</details>
  

<details open><summary>विश्वास-प्रस्तुतिः</summary>

नानाविहगसम्पूर्णं पत्तनोपवनान्वितम् ।  
पुरप्राकारसम्पूर्णं देवतायतनान्वितम् ॥ २०२ ॥
</details>

<details><summary>मूलम्</summary>

नानाविहगसम्पूर्णं पत्तनोपवनान्वितम् ।  
पुरप्राकारसम्पूर्णं देवतायतनान्वितम् ॥ २०२ ॥
</details>
  

<details open><summary>विश्वास-प्रस्तुतिः</summary>

गेयदेवध्वनियुतं ललनाभिश्च शोभितम् ।  
नृपाणामेतदाश्चर्यं दर्शनीयं सदैव हि ॥ २०३ ॥
</details>

<details><summary>मूलम्</summary>

गेयदेवध्वनियुतं ललनाभिश्च शोभितम् ।  
नृपाणामेतदाश्चर्यं दर्शनीयं सदैव हि ॥ २०३ ॥
</details>
  

<details open><summary>विश्वास-प्रस्तुतिः</summary>

अनोकहेष्वरण्येषु नीरसेषु सदैव हि ।  
इच्छयाऽपस्तथाऽन्नानि भोगांश्च विविधानि च ॥ २०४ ॥
</details>

<details><summary>मूलम्</summary>

अनोकहेष्वरण्येषु नीरसेषु सदैव हि ।  
इच्छयाऽपस्तथाऽन्नानि भोगांश्च विविधानि च ॥ २०४ ॥
</details>
  

<details open><summary>विश्वास-प्रस्तुतिः</summary>

करोति मन्त्रितैर्लोष्ठैर्गोमयेनाष्टसङ्ख्यया ।  
अरिवर्गे मुनिश्रेष्ठ सम्मुखे संस्थिते सति ॥ २०५ ॥
</details>

<details><summary>मूलम्</summary>

करोति मन्त्रितैर्लोष्ठैर्गोमयेनाष्टसङ्ख्यया ।  
अरिवर्गे मुनिश्रेष्ठ सम्मुखे संस्थिते सति ॥ २०५ ॥
</details>
  

<details open><summary>विश्वास-प्रस्तुतिः</summary>

क्रोधाच्चैव वधोद्युक्ते एकाकी यदि तिष्ठति ।  
जपमानस्तु वै सम्यक् सङ्कल्प्य मनसा महत् ॥ २०६ ॥
</details>

<details><summary>मूलम्</summary>

क्रोधाच्चैव वधोद्युक्ते एकाकी यदि तिष्ठति ।  
जपमानस्तु वै सम्यक् सङ्कल्प्य मनसा महत् ॥ २०६ ॥
</details>
  
{{३१५}}


<details open><summary>विश्वास-प्रस्तुतिः</summary>

आत्मीयं च बलं विप्र सैनिकायुधसङ्कुलम् ।  
तस्य सम्पद्यते क्षिप्रं चमूः घोरपराक्रमा ॥ २०७ ॥
</details>

<details><summary>मूलम्</summary>

आत्मीयं च बलं विप्र सैनिकायुधसङ्कुलम् ।  
तस्य सम्पद्यते क्षिप्रं चमूः घोरपराक्रमा ॥ २०७ ॥
</details>
  

<details open><summary>विश्वास-प्रस्तुतिः</summary>

स तन्त्रं तु गजाश्वं च नानाशस्त्रविभासितम् ।  
दृष्ट्वा पराङ्मुखं याति हतौजस्कं रिपोर्बलम् ॥ २०८ ॥
</details>

<details><summary>मूलम्</summary>

स तन्त्रं तु गजाश्वं च नानाशस्त्रविभासितम् ।  
दृष्ट्वा पराङ्मुखं याति हतौजस्कं रिपोर्बलम् ॥ २०८ ॥
</details>
  

<details open><summary>विश्वास-प्रस्तुतिः</summary>

करोति विप्र यत्किञ्चिन्मनसा मन्त्रमुच्चरन् ।  
व्यलीकं सत्यभूतं च तत्तथा परिदृश्यते ॥ २०९ ॥
</details>

<details><summary>मूलम्</summary>

करोति विप्र यत्किञ्चिन्मनसा मन्त्रमुच्चरन् ।  
व्यलीकं सत्यभूतं च तत्तथा परिदृश्यते ॥ २०९ ॥
</details>
  

<details open><summary>विश्वास-प्रस्तुतिः</summary>

सुशुष्कं पादपं दृष्ट्वा ताडयेच्चरणेन तु ।  
जपमानो महामन्त्रं तस्य पुष्पफलान्वितम् ॥ २१० ॥
</details>

<details><summary>मूलम्</summary>

सुशुष्कं पादपं दृष्ट्वा ताडयेच्चरणेन तु ।  
जपमानो महामन्त्रं तस्य पुष्पफलान्वितम् ॥ २१० ॥
</details>
  

<details open><summary>विश्वास-प्रस्तुतिः</summary>

रसपुष्पफलोपेतं पाणिभ्यां मन्त्रमुच्चरन् ।  
पीडयेत्पादपं मन्त्री शोषितं सोऽधिगच्छति ॥ २११ ॥
</details>

<details><summary>मूलम्</summary>

रसपुष्पफलोपेतं पाणिभ्यां मन्त्रमुच्चरन् ।  
पीडयेत्पादपं मन्त्री शोषितं सोऽधिगच्छति ॥ २११ ॥
</details>
  

<details open><summary>विश्वास-प्रस्तुतिः</summary>

पर्वताग्रस्थिथो मन्त्रं नाशार्थं सञ्जपेद्यदि ।  
व्रजेदधस्तात्तद्विप्र यावदिच्छति साधकः ॥ २१२ ॥
</details>

<details><summary>मूलम्</summary>

पर्वताग्रस्थिथो मन्त्रं नाशार्थं सञ्जपेद्यदि ।  
व्रजेदधस्तात्तद्विप्र यावदिच्छति साधकः ॥ २१२ ॥
</details>
  

<details open><summary>विश्वास-प्रस्तुतिः</summary>

तुष्टः प्रोत्थापयेत्पश्चात्पातालात्पर्वतं पुनः ।  
चन्दनेन रसेनैव मन्त्रं पद्मोदरे लिखेत् ॥ २१३ ॥
</details>

<details><summary>मूलम्</summary>

तुष्टः प्रोत्थापयेत्पश्चात्पातालात्पर्वतं पुनः ।  
चन्दनेन रसेनैव मन्त्रं पद्मोदरे लिखेत् ॥ २१३ ॥
</details>
  

<details open><summary>विश्वास-प्रस्तुतिः</summary>

पत्रेष्वङ्गानि चालिख्य सुशोभनदिने ततः ।  
पूजयित्वाऽर्घ्यपुष्पाद्यैर्वेष्टयेदथ पूर्ववत् ॥ २१४ ॥
</details>

<details><summary>मूलम्</summary>

पत्रेष्वङ्गानि चालिख्य सुशोभनदिने ततः ।  
पूजयित्वाऽर्घ्यपुष्पाद्यैर्वेष्टयेदथ पूर्ववत् ॥ २१४ ॥
</details>
  

<details open><summary>विश्वास-प्रस्तुतिः</summary>

धारयेद्यो महामन्त्रं तस्य सर्वा विभूतयः ।  
सम्यगाविर्भवन्त्यत्र लोके निष्कण्टकः स च ॥ २१५ ॥
</details>

<details><summary>मूलम्</summary>

धारयेद्यो महामन्त्रं तस्य सर्वा विभूतयः ।  
सम्यगाविर्भवन्त्यत्र लोके निष्कण्टकः स च ॥ २१५ ॥
</details>
  

<details open><summary>विश्वास-प्रस्तुतिः</summary>

सुशोभनश्च दीर्घायुः परत्र शुभमाप्नुयात् ।  
देवीचतुष्टयस्यैष सिद्धिसङ्घस्समासतः ॥ २१६ ॥
</details>

<details><summary>मूलम्</summary>

सुशोभनश्च दीर्घायुः परत्र शुभमाप्नुयात् ।  
देवीचतुष्टयस्यैष सिद्धिसङ्घस्समासतः ॥ २१६ ॥
</details>
  

<details open><summary>विश्वास-प्रस्तुतिः</summary>

किञ्चिदुद्देशतः प्रोक्तः साधकानां हिताय च ।  
नानाविधानि दिव्यानि प्रयच्छन्ति शुभानि च ॥ २१७ ॥
</details>

<details><summary>मूलम्</summary>

किञ्चिदुद्देशतः प्रोक्तः साधकानां हिताय च ।  
नानाविधानि दिव्यानि प्रयच्छन्ति शुभानि च ॥ २१७ ॥
</details>
  

<details open><summary>विश्वास-प्रस्तुतिः</summary>

कर्माण्यतुलवीर्याणि अन्ते तु परमं पदम् ।  
प्रकाशयति भक्तानां वैष्णवानां विशेषतः ॥ २१८ ॥
</details>

<details><summary>मूलम्</summary>

कर्माण्यतुलवीर्याणि अन्ते तु परमं पदम् ।  
प्रकाशयति भक्तानां वैष्णवानां विशेषतः ॥ २१८ ॥
</details>
  
इति जयाख्यसंहितायां शक्तिमन्त्रसाधनं नाम सप्तविंशः पटलः ॥ २७ ॥  
  
  