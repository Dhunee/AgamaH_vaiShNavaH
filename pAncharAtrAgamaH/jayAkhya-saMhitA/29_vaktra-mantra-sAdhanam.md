+++
title = "२९ वक्त्र-मन्त्र-साधनम्"

+++
अथ वक्त्रमन्त्रसाधनं नामैकोनत्रिंशः पटलः  
  
  
श्रीभगवान्   
  

<details open><summary>विश्वास-प्रस्तुतिः</summary>

एतद्विधानमङ्गानां कीर्तितं तु यथेप्सितम् ।  
शृणु वक्त्रत्रयस्याथ कल्पं वक्ष्यामि यादृशम् ॥ १ ॥
</details>

<details><summary>मूलम्</summary>

एतद्विधानमङ्गानां कीर्तितं तु यथेप्सितम् ।  
शृणु वक्त्रत्रयस्याथ कल्पं वक्ष्यामि यादृशम् ॥ १ ॥
</details>
  
## नृसिंहवक्त्रमन्त्रसाधनम्  
  

<details open><summary>विश्वास-प्रस्तुतिः</summary>

यत्तन्नृसिंहवदनं कल्पान्तार्कायुतप्रभम् ।  
तस्याङ्गषट्कसंयुक्तं शृणु मूर्तिचतुष्टयम् ॥ २ ॥
</details>

<details><summary>मूलम्</summary>

यत्तन्नृसिंहवदनं कल्पान्तार्कायुतप्रभम् ।  
तस्याङ्गषट्कसंयुक्तं शृणु मूर्तिचतुष्टयम् ॥ २ ॥
</details>
  
युक्तं शक्तिचतुष्केण कल्पान्ताग्निसमद्युति ।  
  
## नृसिंहस्याङ्गमन्त्राः  
  
आदाय शाश्वतं षोढा सामपाठकसंस्थितम् ॥ ३ ॥  
  

<details open><summary>विश्वास-प्रस्तुतिः</summary>

चतुर्गतिधरेशाभ्यामन्तस्स्थेनाथ योजयेत् ।  
उत्तराधरतः पश्चादाङ्गिकैश्चाङ्कयेत्स्वरैः ॥ ४ ॥
</details>

<details><summary>मूलम्</summary>

चतुर्गतिधरेशाभ्यामन्तस्स्थेनाथ योजयेत् ।  
उत्तराधरतः पश्चादाङ्गिकैश्चाङ्कयेत्स्वरैः ॥ ४ ॥
</details>
  

<details open><summary>विश्वास-प्रस्तुतिः</summary>

कौस्तुभोत्तममध्येन व्योमेशेनाथ भूषयेत् ।  
अङ्गान्येतानि विप्रेन्द्र नृसिह्मस्य महात्मनः ॥ ५ ॥
</details>

<details><summary>मूलम्</summary>

कौस्तुभोत्तममध्येन व्योमेशेनाथ भूषयेत् ।  
अङ्गान्येतानि विप्रेन्द्र नृसिह्मस्य महात्मनः ॥ ५ ॥
</details>
  
## नृसिंहस्य मूर्तिमन्त्राः  
  

<details open><summary>विश्वास-प्रस्तुतिः</summary>

कूटान्तश्चैव धा मात्मा(?)शाश्वतावस्थितस्ततः ।  
वेदात्मा परमात्मा च चतुर्णामथ योजयेत् ॥ ६ ॥
</details>

<details><summary>मूलम्</summary>

कूटान्तश्चैव धा मात्मा(?)शाश्वतावस्थितस्ततः ।  
वेदात्मा परमात्मा च चतुर्णामथ योजयेत् ॥ ६ ॥
</details>
  
{{३२८}}


<details open><summary>विश्वास-प्रस्तुतिः</summary>

अथ लोकेश्वरार्णं तु सूक्ष्मान्तस्थं यदक्षरम् ।  
लोकेश्वरोज्झितं तं वै व्योमेशाख्याद(र्ण?)संयुतम् ॥ ७ ॥
</details>

<details><summary>मूलम्</summary>

अथ लोकेश्वरार्णं तु सूक्ष्मान्तस्थं यदक्षरम् ।  
लोकेश्वरोज्झितं तं वै व्योमेशाख्याद(र्ण?)संयुतम् ॥ ७ ॥
</details>
  

<details open><summary>विश्वास-प्रस्तुतिः</summary>

चतुर्णामपि मूर्धस्थं चतस्रो मूर्तयो विभोः ।  
सूर्यलोकप्रदश्चाद्यो द्वितीयोऽग्निप्रभाकरः ॥ ८ ॥
</details>

<details><summary>मूलम्</summary>

चतुर्णामपि मूर्धस्थं चतस्रो मूर्तयो विभोः ।  
सूर्यलोकप्रदश्चाद्यो द्वितीयोऽग्निप्रभाकरः ॥ ८ ॥
</details>
  
अत्युग्रदर्पशमनश्चतुर्थो विश्वसूकरः ।  
  
## नृसिंहानुचरमूर्तीनां ध्यानप्रकारः  
  
नृसिह्मभूतयः(मूर्तयः?) सर्वे ध्येयास्सर्वे चतुर्भुजाः ॥ ९ ॥  
  

<details open><summary>विश्वास-प्रस्तुतिः</summary>

नखप्रहरणाश्चैव विश्वोपप्लवहानिदाः ।  
विस्मयाख्यां स्मरेन्मुद्रां सर्वेषां च करद्वये ॥ १० ॥
</details>

<details><summary>मूलम्</summary>

नखप्रहरणाश्चैव विश्वोपप्लवहानिदाः ।  
विस्मयाख्यां स्मरेन्मुद्रां सर्वेषां च करद्वये ॥ १० ॥
</details>
  

<details open><summary>विश्वास-प्रस्तुतिः</summary>

करेण तु करं ध्यायेन्मर्दयन्तमतीव हि ।  
अतश्चोद्रिक्तरूपाणां ध्येया मुद्रा परा मुने ॥ ११ ॥
</details>

<details><summary>मूलम्</summary>

करेण तु करं ध्यायेन्मर्दयन्तमतीव हि ।  
अतश्चोद्रिक्तरूपाणां ध्येया मुद्रा परा मुने ॥ ११ ॥
</details>
  
सितरक्तसुवर्णाभं नीलपूर्वाकृतिं स्मरेत् ।  
  
## नृसिंहस्य शक्तिमन्त्राः  
  
आदायोत्फुल्ल (य फुल्ल ?) नयनमग्निरूपमतः परम् ॥ १२ ॥  
  

<details open><summary>विश्वास-प्रस्तुतिः</summary>

दीप्तिमद्विश्वरूपौ च तेषां मूर्धनि विन्यसेत् ।  
अशेषभुवनाधारं मायाव्योमेशभूषितम् ॥ १३ ॥
</details>

<details><summary>मूलम्</summary>

दीप्तिमद्विश्वरूपौ च तेषां मूर्धनि विन्यसेत् ।  
अशेषभुवनाधारं मायाव्योमेशभूषितम् ॥ १३ ॥
</details>
  

<details open><summary>विश्वास-प्रस्तुतिः</summary>

मायाव्योमेशरहितं तत्तेषामासनं न्यसेत् ।  
युगान्तहुतभुग्ज्वाला विश्वमूर्तिर्महाप्रभा ॥ १४ ॥
</details>

<details><summary>मूलम्</summary>

मायाव्योमेशरहितं तत्तेषामासनं न्यसेत् ।  
युगान्तहुतभुग्ज्वाला विश्वमूर्तिर्महाप्रभा ॥ १४ ॥
</details>
  
जगत्सम्पूरणी नाम्ना चतुर्थी सम्प्रकीर्तिता ।  
  
## नृसिंहशक्तीनां ध्यानप्रकारः  
  
क्रमेण वर्णमासां तु यथास्वमवधारय ॥ १५ ॥  
  

<details open><summary>विश्वास-प्रस्तुतिः</summary>

अलिहेमारुणा -------- द्विभुजाश्चारुकुण्डलाः ।  
उन्नताङ्गा महाकायाः पिङ्गभ्रूयुग्मलोचनाः ॥ १६ ॥
</details>

<details><summary>मूलम्</summary>

अलिहेमारुणा -------- द्विभुजाश्चारुकुण्डलाः ।  
उन्नताङ्गा महाकायाः पिङ्गभ्रूयुग्मलोचनाः ॥ १६ ॥
</details>
  

<details open><summary>विश्वास-प्रस्तुतिः</summary>

चतस्रश्चापि षड्घ्राणाः प्रलम्बिजठरास्तथा ।  
चक्रचामरहस्ताश्च बद्धपद्मासनस्थिताः ॥ १७ ॥
</details>

<details><summary>मूलम्</summary>

चतस्रश्चापि षड्घ्राणाः प्रलम्बिजठरास्तथा ।  
चक्रचामरहस्ताश्च बद्धपद्मासनस्थिताः ॥ १७ ॥
</details>
  

<details open><summary>विश्वास-प्रस्तुतिः</summary>

सर्वासां प्रणवं सञ्ज्ञां नमस्कारपदं न्यसेत् ।  
मूलशक्तिप्रणीतेन न्यायेन न्यासमाचरेत् ॥ १८ ॥
</details>

<details><summary>मूलम्</summary>

सर्वासां प्रणवं सञ्ज्ञां नमस्कारपदं न्यसेत् ।  
मूलशक्तिप्रणीतेन न्यायेन न्यासमाचरेत् ॥ १८ ॥
</details>
  

<details open><summary>विश्वास-प्रस्तुतिः</summary>

अर्चयित्वा तु हृत्पद्मे षट्कोणे मण्डले बहिः ।  
अष्टपत्रोदरे न्यस्य पूजयेत्परमेश्वरम् ॥ १९ ॥
</details>

<details><summary>मूलम्</summary>

अर्चयित्वा तु हृत्पद्मे षट्कोणे मण्डले बहिः ।  
अष्टपत्रोदरे न्यस्य पूजयेत्परमेश्वरम् ॥ १९ ॥
</details>
  
{{३२९}}


<details open><summary>विश्वास-प्रस्तुतिः</summary>

न्यसेद्धृदादिकं प्राग्वत्पत्रप्रान्तचतुष्टये ।  
प्रागाद्ये मूर्तिसङ्घं तु आग्ने याम्येऽथ शक्तयः ॥ २० ॥
</details>

<details><summary>मूलम्</summary>

न्यसेद्धृदादिकं प्राग्वत्पत्रप्रान्तचतुष्टये ।  
प्रागाद्ये मूर्तिसङ्घं तु आग्ने याम्येऽथ शक्तयः ॥ २० ॥
</details>
  

<details open><summary>विश्वास-प्रस्तुतिः</summary>

इष्ट्वाऽथ मूर्तिमन्त्राणां स्वमुद्रां सम्प्रदर्शयेत् ।  
चक्रं कीर्तिचतुष्कस्य गुग्गुलं च तिलं ततः ॥ २१ ॥
</details>

<details><summary>मूलम्</summary>

इष्ट्वाऽथ मूर्तिमन्त्राणां स्वमुद्रां सम्प्रदर्शयेत् ।  
चक्रं कीर्तिचतुष्कस्य गुग्गुलं च तिलं ततः ॥ २१ ॥
</details>
  

<details open><summary>विश्वास-प्रस्तुतिः</summary>

हृतकिंशारुकाणां तु धान्यानामरुणात्मनाम् ।  
तणदोषविमुक्तानामाज्याक्तानां विशेषतः ॥ २२ ॥
</details>

<details><summary>मूलम्</summary>

हृतकिंशारुकाणां तु धान्यानामरुणात्मनाम् ।  
तणदोषविमुक्तानामाज्याक्तानां विशेषतः ॥ २२ ॥
</details>
  

<details open><summary>विश्वास-प्रस्तुतिः</summary>

गुग्गुलुक्षौद्रमिश्राणां दद्यात्पूर्णाहुतिं ततः ।  
प्रमुञ्चन्वै महानादं त्रैलोक्यजडकृन्महत् ॥ २३ ॥
</details>

<details><summary>मूलम्</summary>

गुग्गुलुक्षौद्रमिश्राणां दद्यात्पूर्णाहुतिं ततः ।  
प्रमुञ्चन्वै महानादं त्रैलोक्यजडकृन्महत् ॥ २३ ॥
</details>
  

<details open><summary>विश्वास-प्रस्तुतिः</summary>

नृकेसरी समायाति गगनादनलान्तरात् ।  
तन्मन्त्रेण महानादमुत्प्लुत्य गगनं द्रुतम् ॥ २४ ॥
</details>

<details><summary>मूलम्</summary>

नृकेसरी समायाति गगनादनलान्तरात् ।  
तन्मन्त्रेण महानादमुत्प्लुत्य गगनं द्रुतम् ॥ २४ ॥
</details>
  

<details open><summary>विश्वास-प्रस्तुतिः</summary>

कुर्यात्साधकमुख्यो वै तेजसा मुदितो भवेत् ।  
तदा स भगवान्देवः परितुष्टोऽनुभाषते ॥ २५ ॥
</details>

<details><summary>मूलम्</summary>

कुर्यात्साधकमुख्यो वै तेजसा मुदितो भवेत् ।  
तदा स भगवान्देवः परितुष्टोऽनुभाषते ॥ २५ ॥
</details>
  

<details open><summary>विश्वास-प्रस्तुतिः</summary>

वद साधकराजेन्द्र यत्ते चेतस्यवस्थितम् ।  
इत्युक्त्वाऽदर्शनं याति मन्त्रमूर्तीनृकेसरी ॥ २६ ॥
</details>

<details><summary>मूलम्</summary>

वद साधकराजेन्द्र यत्ते चेतस्यवस्थितम् ।  
इत्युक्त्वाऽदर्शनं याति मन्त्रमूर्तीनृकेसरी ॥ २६ ॥
</details>
  
## नृसिंहमन्त्रसिद्धिजं सामर्थ्यम्  
  

<details open><summary>विश्वास-प्रस्तुतिः</summary>

ततोऽष्टगुणमैश्वर्यं साधको यदि चेच्छति ।  
आत्मनो द्विज वाऽन्यस्य वाङ्मात्रेण तु साधयेत् ॥ २७ ॥
</details>

<details><summary>मूलम्</summary>

ततोऽष्टगुणमैश्वर्यं साधको यदि चेच्छति ।  
आत्मनो द्विज वाऽन्यस्य वाङ्मात्रेण तु साधयेत् ॥ २७ ॥
</details>
  

<details open><summary>विश्वास-प्रस्तुतिः</summary>

दृष्ट्वा सुलक्षणं पात्रं ब्राह्मणं क्षत्रियं तु वा ।  
कृत्वा तु चेतसा न्यासं पुष्पैरर्घ्यैस्तथाऽम्बुना ॥ २८ ॥
</details>

<details><summary>मूलम्</summary>

दृष्ट्वा सुलक्षणं पात्रं ब्राह्मणं क्षत्रियं तु वा ।  
कृत्वा तु चेतसा न्यासं पुष्पैरर्घ्यैस्तथाऽम्बुना ॥ २८ ॥
</details>
  

<details open><summary>विश्वास-प्रस्तुतिः</summary>

सम्पूज्य रङ्गमध्यस्थमाविष्टस्स वदेत्क्षणात् ।  
भूतं भव्यं भविष्यच्च यस्य यत्प्रतिभाति वै ॥ २९ ॥
</details>

<details><summary>मूलम्</summary>

सम्पूज्य रङ्गमध्यस्थमाविष्टस्स वदेत्क्षणात् ।  
भूतं भव्यं भविष्यच्च यस्य यत्प्रतिभाति वै ॥ २९ ॥
</details>
  

<details open><summary>विश्वास-प्रस्तुतिः</summary>

न्यस्य तन्मूर्तिमन्त्रांश्च तन्मन्त्रैरथ पूजयेत् ।  
दारकं सोऽपि चेत्सर्वमतीतानागतं वदेत् ॥ ३० ॥
</details>

<details><summary>मूलम्</summary>

न्यस्य तन्मूर्तिमन्त्रांश्च तन्मन्त्रैरथ पूजयेत् ।  
दारकं सोऽपि चेत्सर्वमतीतानागतं वदेत् ॥ ३० ॥
</details>
  

<details open><summary>विश्वास-प्रस्तुतिः</summary>

शक्तिमन्त्रचतुष्केण समावेश्य च कन्यकाम् ।  
स्वल्पाऽपि बालभावस्था सा विवक्ति यथेप्सितम् ॥ ३१ ॥
</details>

<details><summary>मूलम्</summary>

शक्तिमन्त्रचतुष्केण समावेश्य च कन्यकाम् ।  
स्वल्पाऽपि बालभावस्था सा विवक्ति यथेप्सितम् ॥ ३१ ॥
</details>
  

<details open><summary>विश्वास-प्रस्तुतिः</summary>

जपमानस्तु मन्त्रेशं तन्मन्त्रेणाथ सङ्क्षिपेत् ।  
सिद्धार्थकान्विशेद्ग्रामान्नगरं वा पुरं महत् ॥ ३२ ॥
</details>

<details><summary>मूलम्</summary>

जपमानस्तु मन्त्रेशं तन्मन्त्रेणाथ सङ्क्षिपेत् ।  
सिद्धार्थकान्विशेद्ग्रामान्नगरं वा पुरं महत् ॥ ३२ ॥
</details>
  

<details open><summary>विश्वास-प्रस्तुतिः</summary>

तत्क्षणात्क्षोभमायाति सतिर्यङ्नरदैवतम् ।  
---------------------- कृत्वातः सिंहविग्रहम् ॥ ३३ ॥
</details>

<details><summary>मूलम्</summary>

तत्क्षणात्क्षोभमायाति सतिर्यङ्नरदैवतम् ।  
---------------------- कृत्वातः सिंहविग्रहम् ॥ ३३ ॥
</details>
  
{{३३०}}


<details open><summary>विश्वास-प्रस्तुतिः</summary>

लेपनाभरणाद्यैस्तु संरक्षे खलु कण्टकम् (?) ।  
यायाच्छैलेन्द्रमूर्धानं जपेल्लक्षाष्टकं व्रती ॥ ३४ ॥
</details>

<details><summary>मूलम्</summary>

लेपनाभरणाद्यैस्तु संरक्षे खलु कण्टकम् (?) ।  
यायाच्छैलेन्द्रमूर्धानं जपेल्लक्षाष्टकं व्रती ॥ ३४ ॥
</details>
  

<details open><summary>विश्वास-प्रस्तुतिः</summary>

वाऽयुतं लक्षयुग्मं तु जपान्ते जुहुयात्ततः ।  
न्यासं कृत्वा विशेन्मध्यमास्ते वाऽन्यस्य सम्मुखे ॥ ३५ ॥
</details>

<details><summary>मूलम्</summary>

वाऽयुतं लक्षयुग्मं तु जपान्ते जुहुयात्ततः ।  
न्यासं कृत्वा विशेन्मध्यमास्ते वाऽन्यस्य सम्मुखे ॥ ३५ ॥
</details>
  

<details open><summary>विश्वास-प्रस्तुतिः</summary>

क्षोभमायाति तरसा सगजाश्वायुधान्वितम् ।  
प्रतिष्ठितायामल्पायां यस्यां कस्यां हि नारद ॥ ३६ ॥
</details>

<details><summary>मूलम्</summary>

क्षोभमायाति तरसा सगजाश्वायुधान्वितम् ।  
प्रतिष्ठितायामल्पायां यस्यां कस्यां हि नारद ॥ ३६ ॥
</details>
  

<details open><summary>विश्वास-प्रस्तुतिः</summary>

जपन्मन्त्रं कृतन्यासो यद्यग्रे तिष्ठति क्षणम् ।  
साऽपि च क्षोभमायाति धावेद्यत्र स साधकः ॥ ३७ ॥
</details>

<details><summary>मूलम्</summary>

जपन्मन्त्रं कृतन्यासो यद्यग्रे तिष्ठति क्षणम् ।  
साऽपि च क्षोभमायाति धावेद्यत्र स साधकः ॥ ३७ ॥
</details>
  

<details open><summary>विश्वास-प्रस्तुतिः</summary>

मकरालयकूलं तु समासाद्य महामते ।  
एवमेव हि यस्तिष्ठेत् क्षोभयत्यचिरेण तम् ॥ ३८ ॥
</details>

<details><summary>मूलम्</summary>

मकरालयकूलं तु समासाद्य महामते ।  
एवमेव हि यस्तिष्ठेत् क्षोभयत्यचिरेण तम् ॥ ३८ ॥
</details>
  

<details open><summary>विश्वास-प्रस्तुतिः</summary>

निरीक्षमाणो गगनं यदि मन्त्रमनुस्मरेत् ।  
विघनं निर्मलं चैव तत्क्षणात्क्षोभमेति च ॥ ३९ ॥
</details>

<details><summary>मूलम्</summary>

निरीक्षमाणो गगनं यदि मन्त्रमनुस्मरेत् ।  
विघनं निर्मलं चैव तत्क्षणात्क्षोभमेति च ॥ ३९ ॥
</details>
  

<details open><summary>विश्वास-प्रस्तुतिः</summary>

जीमूतस्तनितैर्घोरैर्विद्युन्मालाशनीयुतैः ।  
वनं वनस्पतियुतं सिंहव्याघ्राकुलं महत् ॥ ४० ॥
</details>

<details><summary>मूलम्</summary>

जीमूतस्तनितैर्घोरैर्विद्युन्मालाशनीयुतैः ।  
वनं वनस्पतियुतं सिंहव्याघ्राकुलं महत् ॥ ४० ॥
</details>
  

<details open><summary>विश्वास-प्रस्तुतिः</summary>

विधिनानेन विप्रेन्द्र क्षोभमायाति चाचिरात् ।  
यं यं क्षोभयते मन्त्री सिंहमन्त्रेण भास्वता ॥ ४१ ॥
</details>

<details><summary>मूलम्</summary>

विधिनानेन विप्रेन्द्र क्षोभमायाति चाचिरात् ।  
यं यं क्षोभयते मन्त्री सिंहमन्त्रेण भास्वता ॥ ४१ ॥
</details>
  

<details open><summary>विश्वास-प्रस्तुतिः</summary>

स स यच्छति सर्वस्वं भयभीतश्च भक्तितः ।  
यं यं कृत्वा तु मनसा यक्षविद्याधरादिकम् ॥ ४२ ॥
</details>

<details><summary>मूलम्</summary>

स स यच्छति सर्वस्वं भयभीतश्च भक्तितः ।  
यं यं कृत्वा तु मनसा यक्षविद्याधरादिकम् ॥ ४२ ॥
</details>
  

<details open><summary>विश्वास-प्रस्तुतिः</summary>

जपेन्मन्त्रवरं मन्त्री स स आयाति शीघ्रतः ।  
आज्ञां स साधयत्याशु साधकस्य महात्मनः ॥ ४३ ॥
</details>

<details><summary>मूलम्</summary>

जपेन्मन्त्रवरं मन्त्री स स आयाति शीघ्रतः ।  
आज्ञां स साधयत्याशु साधकस्य महात्मनः ॥ ४३ ॥
</details>
  

<details open><summary>विश्वास-प्रस्तुतिः</summary>

तदाज्ञया व्रजेद्भूयः स्वस्थानं भीतमानसः ।  
विलिख्य द्वादशारं तु नाभिनेमिसमन्वितम् ॥ ४४ ॥
</details>

<details><summary>मूलम्</summary>

तदाज्ञया व्रजेद्भूयः स्वस्थानं भीतमानसः ।  
विलिख्य द्वादशारं तु नाभिनेमिसमन्वितम् ॥ ४४ ॥
</details>
  

<details open><summary>विश्वास-प्रस्तुतिः</summary>

सषट्कोणं तु नाभौ तु सपद्मं कुङ्कुमेन तु ।  
तरूत्थितेन पयसा वस्त्रे रोचनया सह ॥ ४५ ॥
</details>

<details><summary>मूलम्</summary>

सषट्कोणं तु नाभौ तु सपद्मं कुङ्कुमेन तु ।  
तरूत्थितेन पयसा वस्त्रे रोचनया सह ॥ ४५ ॥
</details>
  

<details open><summary>विश्वास-प्रस्तुतिः</summary>

कर्णिकान्तर्गतां सञ्ज्ञां मन्त्राद्यन्तं निरोधिताम् ।  
अमृतार्णान्तरस्थां च व्यापी चान्द्रीयुतश्च सः ॥ ४६ ॥
</details>

<details><summary>मूलम्</summary>

कर्णिकान्तर्गतां सञ्ज्ञां मन्त्राद्यन्तं निरोधिताम् ।  
अमृतार्णान्तरस्थां च व्यापी चान्द्रीयुतश्च सः ॥ ४६ ॥
</details>
  

<details open><summary>विश्वास-प्रस्तुतिः</summary>

स्वकोऽसौ मूर्तिमन्त्रो यः प्रत्येकस्मिन्दले दले ।  
रक्षामुकपदोपेताः षट्कोणे च हृदादयः ॥ ४७ ॥
</details>

<details><summary>मूलम्</summary>

स्वकोऽसौ मूर्तिमन्त्रो यः प्रत्येकस्मिन्दले दले ।  
रक्षामुकपदोपेताः षट्कोणे च हृदादयः ॥ ४७ ॥
</details>
  
{{३३१}}


<details open><summary>विश्वास-प्रस्तुतिः</summary>

मूर्तिद्वयं तु प्रथमं सञ्ज्ञाद्यन्तगतं द्विज ।  
चक्रनाभौ द्विधा योज्यं द्वयमेव न (त्व ?)रान्तरे ॥ ४८ ॥
</details>

<details><summary>मूलम्</summary>

मूर्तिद्वयं तु प्रथमं सञ्ज्ञाद्यन्तगतं द्विज ।  
चक्रनाभौ द्विधा योज्यं द्वयमेव न (त्व ?)रान्तरे ॥ ४८ ॥
</details>
  

<details open><summary>विश्वास-प्रस्तुतिः</summary>

अरान्तरान्तयोगेन एकैकं षट्सु षट्सु च ।  
याऽत्र वै प्रथमा शक्ती रक्षनामपदान्विता ॥ ४९ ॥
</details>

<details><summary>मूलम्</summary>

अरान्तरान्तयोगेन एकैकं षट्सु षट्सु च ।  
याऽत्र वै प्रथमा शक्ती रक्षनामपदान्विता ॥ ४९ ॥
</details>
  

<details open><summary>विश्वास-प्रस्तुतिः</summary>

अरान्तराले सा योज्या एका द्वादशधा द्विज ।  
नामयुक्तां त्रिधा चान्यां चक्रनेमौ नियोज्य च ॥ ५० ॥
</details>

<details><summary>मूलम्</summary>

अरान्तराले सा योज्या एका द्वादशधा द्विज ।  
नामयुक्तां त्रिधा चान्यां चक्रनेमौ नियोज्य च ॥ ५० ॥
</details>
  

<details open><summary>विश्वास-प्रस्तुतिः</summary>

त्रिरष्टधा तृतीया च तथा चक्रप्रथिष्वपि ।  
वा(या?) चतुर्थी विभोश्शक्तिरेकधा चक्रबाह्यगा ॥ ५१ ॥
</details>

<details><summary>मूलम्</summary>

त्रिरष्टधा तृतीया च तथा चक्रप्रथिष्वपि ।  
वा(या?) चतुर्थी विभोश्शक्तिरेकधा चक्रबाह्यगा ॥ ५१ ॥
</details>
  

<details open><summary>विश्वास-प्रस्तुतिः</summary>

तन्मयी येन सूत्रेण चक्रं संवेष्ट्य सप्तधा ।  
व्रतोपवासशुद्धात्मा पूजां कृत्वा तथाऽहुतिम् ॥ ५२ ॥
</details>

<details><summary>मूलम्</summary>

तन्मयी येन सूत्रेण चक्रं संवेष्ट्य सप्तधा ।  
व्रतोपवासशुद्धात्मा पूजां कृत्वा तथाऽहुतिम् ॥ ५२ ॥
</details>
  

<details open><summary>विश्वास-प्रस्तुतिः</summary>

द्वादश्यां सितकृष्णायां गुरोर्वारेऽथ नारद ।  
अथवा जीवनक्षत्रे मुहूर्ते शकुनान्विते ॥ ५३ ॥
</details>

<details><summary>मूलम्</summary>

द्वादश्यां सितकृष्णायां गुरोर्वारेऽथ नारद ।  
अथवा जीवनक्षत्रे मुहूर्ते शकुनान्विते ॥ ५३ ॥
</details>
  

<details open><summary>विश्वास-प्रस्तुतिः</summary>

विलिख्य च बहिः पक्षे सितरक्तेन वेष्टयेत् ।  
त्रिलोहगर्भगं कृत्वा मन्त्रं यो धारयेद्द्विज ॥ ५४ ॥
</details>

<details><summary>मूलम्</summary>

विलिख्य च बहिः पक्षे सितरक्तेन वेष्टयेत् ।  
त्रिलोहगर्भगं कृत्वा मन्त्रं यो धारयेद्द्विज ॥ ५४ ॥
</details>
  

<details open><summary>विश्वास-प्रस्तुतिः</summary>

तस्यायुः श्रीस्तथाऽरोग्यं सौभाग्यमुचितं बलम् ।  
तृप्तिः कान्तिस्तथा कीर्तिर्विजयस्सर्वतोमुखः ॥ ५५ ॥
</details>

<details><summary>मूलम्</summary>

तस्यायुः श्रीस्तथाऽरोग्यं सौभाग्यमुचितं बलम् ।  
तृप्तिः कान्तिस्तथा कीर्तिर्विजयस्सर्वतोमुखः ॥ ५५ ॥
</details>
  

<details open><summary>विश्वास-प्रस्तुतिः</summary>

मेधाऽभिचारविध्वंसो मन्त्रो योगकृतोऽथ वा ।  
स्थावरं जङ्गमं घोरं शङ्काख्यं कृत्रिमं तथा ॥ ५६ ॥
</details>

<details><summary>मूलम्</summary>

मेधाऽभिचारविध्वंसो मन्त्रो योगकृतोऽथ वा ।  
स्थावरं जङ्गमं घोरं शङ्काख्यं कृत्रिमं तथा ॥ ५६ ॥
</details>
  

<details open><summary>विश्वास-प्रस्तुतिः</summary>

विषं विनाशमायाति गृहभूतेषु का कथा ।  
कामयेद्वनितानां तु मध्ये भवति वल्लभः ॥ ५७ ॥
</details>

<details><summary>मूलम्</summary>

विषं विनाशमायाति गृहभूतेषु का कथा ।  
कामयेद्वनितानां तु मध्ये भवति वल्लभः ॥ ५७ ॥
</details>
  

<details open><summary>विश्वास-प्रस्तुतिः</summary>

यं यं समीहते कामं तं तं प्राप्नोत्ययत्नतः ।  
एतन्नृसिंहमन्त्रस्य वक्त्रभूतस्य नारद ॥ ५८ ॥
</details>

<details><summary>मूलम्</summary>

यं यं समीहते कामं तं तं प्राप्नोत्ययत्नतः ।  
एतन्नृसिंहमन्त्रस्य वक्त्रभूतस्य नारद ॥ ५८ ॥
</details>
  
## कपिलमन्त्रसाधनप्रकारः  
  
विधानं कथितं सम्यक् कापिलस्याथ कथ्यते ।  
  
## कपिलस्याङ्गमन्त्रः  
  
विलेख्यो दीप्तिमान्षोढा ऊर्ध्वाधोऽनलवेष्टितः ॥ ५९ ॥  
  

<details open><summary>विश्वास-प्रस्तुतिः</summary>

तन्नृसिंहाङ्गवन्मूर्ध्ना क्रमात्कुर्याच्च योजितम् ।  
एतानि कपिलाङ्गानि चेटकानस्य वै शृणु ॥ ६० ॥
</details>

<details><summary>मूलम्</summary>

तन्नृसिंहाङ्गवन्मूर्ध्ना क्रमात्कुर्याच्च योजितम् ।  
एतानि कपिलाङ्गानि चेटकानस्य वै शृणु ॥ ६० ॥
</details>
  
{{३३२}}

[कपिलस्यानुचरमन्त्राः]  
  

<details open><summary>विश्वास-प्रस्तुतिः</summary>

चतुष्कं वारुणान्तस्थं शाद्यं कृत्वा क्रमेण तु ।  
धरेशमनलारूढं सलोकेशं चतुर्ष्वधः ॥ ६१ ॥
</details>

<details><summary>मूलम्</summary>

चतुष्कं वारुणान्तस्थं शाद्यं कृत्वा क्रमेण तु ।  
धरेशमनलारूढं सलोकेशं चतुर्ष्वधः ॥ ६१ ॥
</details>
  

<details open><summary>विश्वास-प्रस्तुतिः</summary>

विश्वाप्यायकरो व्यापी न्यस्यो ह्युपरि सर्वतः ।  
योगेश्वरश्च तत्त्वज्ञो ब्रह्मदत्तो महामतिः ॥ ६२ ॥
</details>

<details><summary>मूलम्</summary>

विश्वाप्यायकरो व्यापी न्यस्यो ह्युपरि सर्वतः ।  
योगेश्वरश्च तत्त्वज्ञो ब्रह्मदत्तो महामतिः ॥ ६२ ॥
</details>
  
सितरक्तारुणः कृष्णश्शान्तदेहश्चतुर्भुजः ।  
  
## कपिलानुचरमूर्तिध्यानप्रकारः  
  
ब्रह्माञ्जलिकृताः सर्वे बद्धपद्मासनस्थिताः ॥ ६३ ॥  
  

<details open><summary>विश्वास-प्रस्तुतिः</summary>

विज्ञानसञ्चयाकारा ह्यक्षसूत्रकरास्तु वै ।  
प्रभाकरसहस्राभा दिव्यमालाम्बरान्विताः ॥ ६४ ॥
</details>

<details><summary>मूलम्</summary>

विज्ञानसञ्चयाकारा ह्यक्षसूत्रकरास्तु वै ।  
प्रभाकरसहस्राभा दिव्यमालाम्बरान्विताः ॥ ६४ ॥
</details>
  
दिव्यगन्धानुलिप्ताङ्गा दिव्याभरणभूषिताः ।  
  
## कपिलस्य शक्तिमन्त्राः  
  
आद्यवर्णचतुष्कं तु शान्तान्तं च लिखेत्क्रमात् ॥ ६५ ॥  
  

<details open><summary>विश्वास-प्रस्तुतिः</summary>

अनलस्थं च सर्वेषामधः सोमं च विन्यसेत् ।  
व्यापी चान्द्री ततो माया चतुर्थ्यन्तं नियोजयेत् ॥ ६६ ॥
</details>

<details><summary>मूलम्</summary>

अनलस्थं च सर्वेषामधः सोमं च विन्यसेत् ।  
व्यापी चान्द्री ततो माया चतुर्थ्यन्तं नियोजयेत् ॥ ६६ ॥
</details>
  
विमला करुणा शक्तिर्ज्ञानाख्या चेति शक्तयः ।  
  
## कपिलशक्तिध्यानप्रकारः  
  
पीतश्यामारुणाः शुक्लाः क्रमशो द्विभुजाः स्मृताः ॥ ६७ ॥  
  

<details open><summary>विश्वास-प्रस्तुतिः</summary>

वरदाभयहस्ताश्च कपिलाकृतयस्तथा ।  
कृत्वा न्यासं यजेत्पश्चात् वितते हृत्कुशेशये ॥ ६८ ॥
</details>

<details><summary>मूलम्</summary>

वरदाभयहस्ताश्च कपिलाकृतयस्तथा ।  
कृत्वा न्यासं यजेत्पश्चात् वितते हृत्कुशेशये ॥ ६८ ॥
</details>
  

<details open><summary>विश्वास-प्रस्तुतिः</summary>

ततः पूर्णेन्दुसङ्काशमेकद्वारं तु वर्तुलम् ।  
सपद्मं मण्डलं कृत्वा तन्मध्ये ह्यवतार्य च ॥ ६९ ॥
</details>

<details><summary>मूलम्</summary>

ततः पूर्णेन्दुसङ्काशमेकद्वारं तु वर्तुलम् ।  
सपद्मं मण्डलं कृत्वा तन्मध्ये ह्यवतार्य च ॥ ६९ ॥
</details>
  

<details open><summary>विश्वास-प्रस्तुतिः</summary>

शेषमङ्गादिकं प्राग्वन्न्यस्य लीला(द्दले न्यस्य?)तदन्तरे ।  
इष्ट्वा ब्रह्माञ्जलिं मुद्रां योगेशादिषु दर्शयेत् ॥ ७० ॥
</details>

<details><summary>मूलम्</summary>

शेषमङ्गादिकं प्राग्वन्न्यस्य लीला(द्दले न्यस्य?)तदन्तरे ।  
इष्ट्वा ब्रह्माञ्जलिं मुद्रां योगेशादिषु दर्शयेत् ॥ ७० ॥
</details>
  

<details open><summary>विश्वास-प्रस्तुतिः</summary>

वराभयौ तु शक्तीनां मुख्यस्थाङ्गेषु पूर्ववत् ।  
कृत्वा होमं यथाशक्ति तिलैराज्यपरिप्लुतैः ॥ ७१ ॥
</details>

<details><summary>मूलम्</summary>

वराभयौ तु शक्तीनां मुख्यस्थाङ्गेषु पूर्ववत् ।  
कृत्वा होमं यथाशक्ति तिलैराज्यपरिप्लुतैः ॥ ७१ ॥
</details>
  

<details open><summary>विश्वास-प्रस्तुतिः</summary>

दत्वा पूर्णाहुतिं पश्चात् स्थानमासाद्य निर्जनम् ।  
जपेल्लक्षचतुष्कं तु हृदादीनां तु नारद ॥ ७२ ॥
</details>

<details><summary>मूलम्</summary>

दत्वा पूर्णाहुतिं पश्चात् स्थानमासाद्य निर्जनम् ।  
जपेल्लक्षचतुष्कं तु हृदादीनां तु नारद ॥ ७२ ॥
</details>
  

<details open><summary>विश्वास-प्रस्तुतिः</summary>

क्रमात्सहस्रमेकैकं ततो होमं समाचरेत् ।  
पयसा मधुमिश्रेण जुहुयादयुतद्वयम् ॥ ७३ ॥
</details>

<details><summary>मूलम्</summary>

क्रमात्सहस्रमेकैकं ततो होमं समाचरेत् ।  
पयसा मधुमिश्रेण जुहुयादयुतद्वयम् ॥ ७३ ॥
</details>
  
{{३३३}}


<details open><summary>विश्वास-प्रस्तुतिः</summary>

निरम्बुनाऽथ वै दध्ना जुहुयादयुतं ततः ।  
मालतीकुसुमानां तु ततश्चायुतपञ्चकम् ॥ ७४ ॥
</details>

<details><summary>मूलम्</summary>

निरम्बुनाऽथ वै दध्ना जुहुयादयुतं ततः ।  
मालतीकुसुमानां तु ततश्चायुतपञ्चकम् ॥ ७४ ॥
</details>
  

<details open><summary>विश्वास-प्रस्तुतिः</summary>

एकमाज्यस्य जुहुयात्केवलस्य स्रुवेण तु ।  
शतं शतं च सर्वेषां सर्वमेकीकृतं जुहेत् ॥ ७५ ॥
</details>

<details><summary>मूलम्</summary>

एकमाज्यस्य जुहुयात्केवलस्य स्रुवेण तु ।  
शतं शतं च सर्वेषां सर्वमेकीकृतं जुहेत् ॥ ७५ ॥
</details>
  

<details open><summary>विश्वास-प्रस्तुतिः</summary>

ततः पूर्णाहुतिं दद्याद्दधिमध्वाज्यपूरिताम् ।  
एत्यादित्यपथादग्रे साक्षात्तिष्ठेदधोक्षजः ॥ ७६ ॥
</details>

<details><summary>मूलम्</summary>

ततः पूर्णाहुतिं दद्याद्दधिमध्वाज्यपूरिताम् ।  
एत्यादित्यपथादग्रे साक्षात्तिष्ठेदधोक्षजः ॥ ७६ ॥
</details>
  

<details open><summary>विश्वास-प्रस्तुतिः</summary>

गच्छ साधक सिद्धोऽसि मन्मन्त्रेणाखिलं कुरु ।  
एवमुक्त्वा स भगवान्याति सूर्यपथादतः ॥ ७७ ॥
</details>

<details><summary>मूलम्</summary>

गच्छ साधक सिद्धोऽसि मन्मन्त्रेणाखिलं कुरु ।  
एवमुक्त्वा स भगवान्याति सूर्यपथादतः ॥ ७७ ॥
</details>
  
## कपिलमन्त्रसिद्धिजं सामर्थ्यम्  
  

<details open><summary>विश्वास-प्रस्तुतिः</summary>

तन्मन्त्रेणाथ वै मन्त्री कुर्यात्कर्म यथेप्सितम् ।  
जडानां योजयन्मन्त्रं मुहूर्तं हृत्कुशेशये ॥ ७८ ॥
</details>

<details><summary>मूलम्</summary>

तन्मन्त्रेणाथ वै मन्त्री कुर्यात्कर्म यथेप्सितम् ।  
जडानां योजयन्मन्त्रं मुहूर्तं हृत्कुशेशये ॥ ७८ ॥
</details>
  

<details open><summary>विश्वास-प्रस्तुतिः</summary>

प्राप्नुवन्ति प्रबोधं च अष्टाक्षरपदान्वितम् ।  
मन्त्रेणाद्यन्तसंरुद्धं यस्य नाम तु नारद ॥ ७९ ॥
</details>

<details><summary>मूलम्</summary>

प्राप्नुवन्ति प्रबोधं च अष्टाक्षरपदान्वितम् ।  
मन्त्रेणाद्यन्तसंरुद्धं यस्य नाम तु नारद ॥ ७९ ॥
</details>
  

<details open><summary>विश्वास-प्रस्तुतिः</summary>

जपेच्छतद्वयं मन्त्री स सम्बाधपथं व्रजेत् ।  
मन्त्रेशं जपमानस्तु यदि तिष्ठेत्तपोवने ॥ ८० ॥
</details>

<details><summary>मूलम्</summary>

जपेच्छतद्वयं मन्त्री स सम्बाधपथं व्रजेत् ।  
मन्त्रेशं जपमानस्तु यदि तिष्ठेत्तपोवने ॥ ८० ॥
</details>
  

<details open><summary>विश्वास-प्रस्तुतिः</summary>

लब्धविज्ञानसन्तोषाः पादयोर्निपतन्ति ते ।  
तपस्विनः शान्तचित्ता मन्त्रज्ञस्य महात्मनः ॥ ८१ ॥
</details>

<details><summary>मूलम्</summary>

लब्धविज्ञानसन्तोषाः पादयोर्निपतन्ति ते ।  
तपस्विनः शान्तचित्ता मन्त्रज्ञस्य महात्मनः ॥ ८१ ॥
</details>
  

<details open><summary>विश्वास-प्रस्तुतिः</summary>

महानृपालयाग्रे तु ध्यायेद्वै मन्त्रनायकम् ।  
क्षणमास्ते यदा मन्त्री तदा नृपवरस्तु तम् ॥ ८२ ॥
</details>

<details><summary>मूलम्</summary>

महानृपालयाग्रे तु ध्यायेद्वै मन्त्रनायकम् ।  
क्षणमास्ते यदा मन्त्री तदा नृपवरस्तु तम् ॥ ८२ ॥
</details>
  

<details open><summary>विश्वास-प्रस्तुतिः</summary>

समेत्य पादमूलं तु निखिलं विनिवेदयेत् ।  
यान्यांश्चेतसि कृत्वा वै जपेन्मन्त्रवरं व्रती ॥ ८३ ॥
</details>

<details><summary>मूलम्</summary>

समेत्य पादमूलं तु निखिलं विनिवेदयेत् ।  
यान्यांश्चेतसि कृत्वा वै जपेन्मन्त्रवरं व्रती ॥ ८३ ॥
</details>
  

<details open><summary>विश्वास-प्रस्तुतिः</summary>

समेत्य तेन विप्रेन्द्र मन्त्रज्ञस्य महात्मनः ।  
स्वं स्वं चैव तु विज्ञानं कथयन्ति प्रयत्नतः ॥ ८४ ॥
</details>

<details><summary>मूलम्</summary>

समेत्य तेन विप्रेन्द्र मन्त्रज्ञस्य महात्मनः ।  
स्वं स्वं चैव तु विज्ञानं कथयन्ति प्रयत्नतः ॥ ८४ ॥
</details>
  

<details open><summary>विश्वास-प्रस्तुतिः</summary>

नागा विद्याधरा यक्षा ये वै गगनगामिनः ।  
विज्ञानसिद्धिं वै सर्वां विशेषेण महात्मनः ॥ ८५ ॥
</details>

<details><summary>मूलम्</summary>

नागा विद्याधरा यक्षा ये वै गगनगामिनः ।  
विज्ञानसिद्धिं वै सर्वां विशेषेण महात्मनः ॥ ८५ ॥
</details>
  

<details open><summary>विश्वास-प्रस्तुतिः</summary>

दत्वा साधकमुख्यस्य यान्ति यत्रागताः पुनः ।  
विज्ञानविषये सिद्धौ सन्दिग्धार्थे तु नारद ॥ ८६ ॥
</details>

<details><summary>मूलम्</summary>

दत्वा साधकमुख्यस्य यान्ति यत्रागताः पुनः ।  
विज्ञानविषये सिद्धौ सन्दिग्धार्थे तु नारद ॥ ८६ ॥
</details>
  

<details open><summary>विश्वास-प्रस्तुतिः</summary>

मन्त्रं ध्यायेज्जपेन्मन्त्री निस्सन्देहपदं व्रजेत् ।  
ध्यात्वा नाभौ तु मन्त्रेशं जपेद्यद्ययुतं प्रति ॥ ८७ ॥
</details>

<details><summary>मूलम्</summary>

मन्त्रं ध्यायेज्जपेन्मन्त्री निस्सन्देहपदं व्रजेत् ।  
ध्यात्वा नाभौ तु मन्त्रेशं जपेद्यद्ययुतं प्रति ॥ ८७ ॥
</details>
  
भूतं भव्यं भविष्यच्च वेत्ति सर्वं न संशयः ।  
{{३३४}}

साष्टं शतद्वयं जप्त्वा सर्षपान्करसम्पुटे ॥ ८८ ॥  
  

<details open><summary>विश्वास-प्रस्तुतिः</summary>

निक्षिपेद्भूमिमध्ये तु ते स्वयं सङ्घटन्त्यधः ।  
निधिस्थाने तु विप्रेन्द्र स्थाने रासायने तु वा ॥ ८९ ॥
</details>

<details><summary>मूलम्</summary>

निक्षिपेद्भूमिमध्ये तु ते स्वयं सङ्घटन्त्यधः ।  
निधिस्थाने तु विप्रेन्द्र स्थाने रासायने तु वा ॥ ८९ ॥
</details>
  

<details open><summary>विश्वास-प्रस्तुतिः</summary>

तत्प्राणि(प्ति?)सूचनार्थं तु तत्रावर्तं ददत्यथ ।  
प्राप्तिर्न विद्यते यस्मिन्निधावथ रसायने ॥ ९० ॥
</details>

<details><summary>मूलम्</summary>

तत्प्राणि(प्ति?)सूचनार्थं तु तत्रावर्तं ददत्यथ ।  
प्राप्तिर्न विद्यते यस्मिन्निधावथ रसायने ॥ ९० ॥
</details>
  

<details open><summary>विश्वास-प्रस्तुतिः</summary>

दूरतश्च तदुद्देशात्प्रयान्तीतस्ततो द्विज ।  
बद्धपद्मासनो मन्त्री शून्यधारणया स्थितः ॥ ९१ ॥
</details>

<details><summary>मूलम्</summary>

दूरतश्च तदुद्देशात्प्रयान्तीतस्ततो द्विज ।  
बद्धपद्मासनो मन्त्री शून्यधारणया स्थितः ॥ ९१ ॥
</details>
  

<details open><summary>विश्वास-प्रस्तुतिः</summary>

जपेद्दशसहस्राणि खेचरत्वमवाप्नुयात् ।  
राजोपलद्युतिमुषं ध्यात्वा मन्त्रं जपेद्यदि ॥ ९२ ॥
</details>

<details><summary>मूलम्</summary>

जपेद्दशसहस्राणि खेचरत्वमवाप्नुयात् ।  
राजोपलद्युतिमुषं ध्यात्वा मन्त्रं जपेद्यदि ॥ ९२ ॥
</details>
  

<details open><summary>विश्वास-प्रस्तुतिः</summary>

तुर्यांशमयुतं ----------- तालुरन्ध्रपथस्थितम् ।  
स्वयमन्यस्य वा विप्र पलितं नाशयेद्यतः ॥ ९३ ॥
</details>

<details><summary>मूलम्</summary>

तुर्यांशमयुतं ----------- तालुरन्ध्रपथस्थितम् ।  
स्वयमन्यस्य वा विप्र पलितं नाशयेद्यतः ॥ ९३ ॥
</details>
  

<details open><summary>विश्वास-प्रस्तुतिः</summary>

पुरन्दरपुरान्तस्थं मन्त्रं मन्त्री जपेद्यदि ।  
ज्वलनाभं तु जिह्वाग्रे रक्षावानीश्वरस्य तु ॥ ९४ ॥
</details>

<details><summary>मूलम्</summary>

पुरन्दरपुरान्तस्थं मन्त्रं मन्त्री जपेद्यदि ।  
ज्वलनाभं तु जिह्वाग्रे रक्षावानीश्वरस्य तु ॥ ९४ ॥
</details>
  

<details open><summary>विश्वास-प्रस्तुतिः</summary>

सोऽपि मूकत्वमाप्नोति किं पुनर्मनुजोऽल्पधीः ।  
निशाम्बुना च क्षीरेण सघनेन रसेन च ॥ ९५ ॥
</details>

<details><summary>मूलम्</summary>

सोऽपि मूकत्वमाप्नोति किं पुनर्मनुजोऽल्पधीः ।  
निशाम्बुना च क्षीरेण सघनेन रसेन च ॥ ९५ ॥
</details>
  

<details open><summary>विश्वास-प्रस्तुतिः</summary>

विलिख्य कुङ्कुमाढ्येन भूर्जे वा सितकर्पटे ।  
षट्पत्रं तु महापद्मं तद्बहिर्द्वादशच्छदम् ॥ ९६ ॥
</details>

<details><summary>मूलम्</summary>

विलिख्य कुङ्कुमाढ्येन भूर्जे वा सितकर्पटे ।  
षट्पत्रं तु महापद्मं तद्बहिर्द्वादशच्छदम् ॥ ९६ ॥
</details>
  

<details open><summary>विश्वास-प्रस्तुतिः</summary>

सनाभिनेमि तद्बाह्ये षोडशारश्च हतिराट् ।  
प्राग्वन्नामसमायुक्तं मन्त्रेशं कर्णिकान्तरे ॥ ९७ ॥
</details>

<details><summary>मूलम्</summary>

सनाभिनेमि तद्बाह्ये षोडशारश्च हतिराट् ।  
प्राग्वन्नामसमायुक्तं मन्त्रेशं कर्णिकान्तरे ॥ ९७ ॥
</details>
  

<details open><summary>विश्वास-प्रस्तुतिः</summary>

पत्रषट्के षडङ्गं तु नामाक्षरपदान्वितम् ।  
अङ्गानि मूर्तयश्चैव शक्तयोऽथ दलत्रये ॥ ९८ ॥
</details>

<details><summary>मूलम्</summary>

पत्रषट्के षडङ्गं तु नामाक्षरपदान्वितम् ।  
अङ्गानि मूर्तयश्चैव शक्तयोऽथ दलत्रये ॥ ९८ ॥
</details>
  

<details open><summary>विश्वास-प्रस्तुतिः</summary>

तान्येवान्येषु पत्रेषु भूयो भूयो विलिख्य च ।  
पद्मं समाप्यते यावन्नाभौ मूलं न्यसेत्पुनः ॥ ९९ ॥
</details>

<details><summary>मूलम्</summary>

तान्येवान्येषु पत्रेषु भूयो भूयो विलिख्य च ।  
पद्मं समाप्यते यावन्नाभौ मूलं न्यसेत्पुनः ॥ ९९ ॥
</details>
  

<details open><summary>विश्वास-प्रस्तुतिः</summary>

अरान्तराल हृद्बीजमस्त्रबीजमरेषु च ।  
शेषमङ्गचतुष्कं तु मूर्तयश्शक्तयस्तथा ॥ १०० ॥
</details>

<details><summary>मूलम्</summary>

अरान्तराल हृद्बीजमस्त्रबीजमरेषु च ।  
शेषमङ्गचतुष्कं तु मूर्तयश्शक्तयस्तथा ॥ १०० ॥
</details>
  

<details open><summary>विश्वास-प्रस्तुतिः</summary>

चक्रनेमौ तु विन्यस्य चक्रबाह्यं तु वै ततः ।  
नवधा शक्तिबीजेन वेष्टनीयं महामते ॥ १०१ ॥
</details>

<details><summary>मूलम्</summary>

चक्रनेमौ तु विन्यस्य चक्रबाह्यं तु वै ततः ।  
नवधा शक्तिबीजेन वेष्टनीयं महामते ॥ १०१ ॥
</details>
  

<details open><summary>विश्वास-प्रस्तुतिः</summary>

आश्रमावरुणासङ्घशान्तिमन्त्रान्विनिक्षिपेत्(?) ।  
अथवाऽनेन तु व्योम्नि तत्र सूत्रेण वेष्टयेत् ॥ १०२ ॥
</details>

<details><summary>मूलम्</summary>

आश्रमावरुणासङ्घशान्तिमन्त्रान्विनिक्षिपेत्(?) ।  
अथवाऽनेन तु व्योम्नि तत्र सूत्रेण वेष्टयेत् ॥ १०२ ॥
</details>
  
{{३३५}}


<details open><summary>विश्वास-प्रस्तुतिः</summary>

जाम्बूनदपुटे कृत्वा धारयेद्भक्तिमान्हि यः ।  
तस्य ज्ञानं सविज्ञानमाविर्भवति नारद ॥ १०३ ॥
</details>

<details><summary>मूलम्</summary>

जाम्बूनदपुटे कृत्वा धारयेद्भक्तिमान्हि यः ।  
तस्य ज्ञानं सविज्ञानमाविर्भवति नारद ॥ १०३ ॥
</details>
  

<details open><summary>विश्वास-प्रस्तुतिः</summary>

नदीः सन्तरतस्तस्य अथवोदधिलङ्घने ।  
तोयोत्था दोषसङ्घाश्च ऊर्मयः प्रशमन्ति च ॥ १०४ ॥
</details>

<details><summary>मूलम्</summary>

नदीः सन्तरतस्तस्य अथवोदधिलङ्घने ।  
तोयोत्था दोषसङ्घाश्च ऊर्मयः प्रशमन्ति च ॥ १०४ ॥
</details>
  

<details open><summary>विश्वास-प्रस्तुतिः</summary>

यन्त्रसन्धारको यत्र निवसत्यम्बुजन्म च ।  
ज्वलितं वाचकं तत्र गमयत्यचिरेण तु (?) ॥ १०५ ॥
</details>

<details><summary>मूलम्</summary>

यन्त्रसन्धारको यत्र निवसत्यम्बुजन्म च ।  
ज्वलितं वाचकं तत्र गमयत्यचिरेण तु (?) ॥ १०५ ॥
</details>
  

<details open><summary>विश्वास-प्रस्तुतिः</summary>

कृत्वा स्थानं तु निर्बाधं मन्त्रस्यास्य प्रभावतः ।  
प्रविशन्ति च घोराणि भौमाद्यानि सहस्रशः ॥ १०६ ॥
</details>

<details><summary>मूलम्</summary>

कृत्वा स्थानं तु निर्बाधं मन्त्रस्यास्य प्रभावतः ।  
प्रविशन्ति च घोराणि भौमाद्यानि सहस्रशः ॥ १०६ ॥
</details>
  

<details open><summary>विश्वास-प्रस्तुतिः</summary>

न तत्र दैविको बाधः कुतो राजकुलोद्यतः ।  
उदेति पूर्णमतुलं धैर्यं लक्ष्मीः प्रगल्भता ॥ १०७ ॥
</details>

<details><summary>मूलम्</summary>

न तत्र दैविको बाधः कुतो राजकुलोद्यतः ।  
उदेति पूर्णमतुलं धैर्यं लक्ष्मीः प्रगल्भता ॥ १०७ ॥
</details>
  

<details open><summary>विश्वास-प्रस्तुतिः</summary>

विपरीतमतो यद्वै तत्सर्वं नाशमेति च ।  
किमस्य मन्त्रनाथस्य अप्राप्यं भुवनत्रयम् ॥ १०८ ॥
</details>

<details><summary>मूलम्</summary>

विपरीतमतो यद्वै तत्सर्वं नाशमेति च ।  
किमस्य मन्त्रनाथस्य अप्राप्यं भुवनत्रयम् ॥ १०८ ॥
</details>
  

<details open><summary>विश्वास-प्रस्तुतिः</summary>

स्यात्समाराधितस्यैवं विधिदृष्टेन कर्मणा ।  
यत्र यत्र च मन्त्रेशं यं यं मन्त्री नियोजयेत् ॥ १०९ ॥
</details>

<details><summary>मूलम्</summary>

स्यात्समाराधितस्यैवं विधिदृष्टेन कर्मणा ।  
यत्र यत्र च मन्त्रेशं यं यं मन्त्री नियोजयेत् ॥ १०९ ॥
</details>
  

<details open><summary>विश्वास-प्रस्तुतिः</summary>

तत्राङ्गशक्तिमूर्तिं चाप्यर्चयेज्जुहुयाज्जपेत् ।  
इत्येतत्कापिलस्योक्तं वाराहस्याधुनोच्यते ॥ ११० ॥
</details>

<details><summary>मूलम्</summary>

तत्राङ्गशक्तिमूर्तिं चाप्यर्चयेज्जुहुयाज्जपेत् ।  
इत्येतत्कापिलस्योक्तं वाराहस्याधुनोच्यते ॥ ११० ॥
</details>
  
## वराहमन्त्रसाधनप्रकारः तत्र वराहस्याङ्गमन्त्रः  
  

<details open><summary>विश्वास-प्रस्तुतिः</summary>

षोढाऽनन्तेशमादाय प्रधानोपरि संस्थितम् ।  
धरेशं तदधो दद्यात्संयोज्याङ्गोदितस्वरैः ॥ १११ ॥
</details>

<details><summary>मूलम्</summary>

षोढाऽनन्तेशमादाय प्रधानोपरि संस्थितम् ।  
धरेशं तदधो दद्यात्संयोज्याङ्गोदितस्वरैः ॥ १११ ॥
</details>
  
## वराहस्यानुचरमन्त्राः  
  

<details open><summary>विश्वास-प्रस्तुतिः</summary>

गोविन्दो विबुधाद्यश्च वराहश्च चतुर्गतिः ।  
क्रमाच्चतुष्टयं दद्यात्तेषां चाधो नियोज्य च ॥ ११२ ॥
</details>

<details><summary>मूलम्</summary>

गोविन्दो विबुधाद्यश्च वराहश्च चतुर्गतिः ।  
क्रमाच्चतुष्टयं दद्यात्तेषां चाधो नियोज्य च ॥ ११२ ॥
</details>
  

<details open><summary>विश्वास-प्रस्तुतिः</summary>

धरेशश्च गदध्वंसी सूक्ष्मं वरुणमेव च ।  
तदूर्ध्वमनलं पश्चाच्चतुर्णां क्रमशो न्यसेत् ॥ ११३ ॥
</details>

<details><summary>मूलम्</summary>

धरेशश्च गदध्वंसी सूक्ष्मं वरुणमेव च ।  
तदूर्ध्वमनलं पश्चाच्चतुर्णां क्रमशो न्यसेत् ॥ ११३ ॥
</details>
  
## वराहस्य शक्तिमन्त्राः  
  

<details open><summary>विश्वास-प्रस्तुतिः</summary>

अथ शक्तिचतुष्कार्थमादायार्णचतुष्टयम् ।  
ध्रुवो वराहस्त्वनलः परमात्मा महामतेः ॥ ११४ ॥
</details>

<details><summary>मूलम्</summary>

अथ शक्तिचतुष्कार्थमादायार्णचतुष्टयम् ।  
ध्रुवो वराहस्त्वनलः परमात्मा महामतेः ॥ ११४ ॥
</details>
  
{{३३६}}


<details open><summary>विश्वास-प्रस्तुतिः</summary>

आरूढं सोमबीजं च चतुर्णामासने न्यसेत् ।  
विष्णुनाऽलङ्कृतास्सर्वे ततः स्वहृदयान्मुने ॥ ११५ ॥
</details>

<details><summary>मूलम्</summary>

आरूढं सोमबीजं च चतुर्णामासने न्यसेत् ।  
विष्णुनाऽलङ्कृतास्सर्वे ततः स्वहृदयान्मुने ॥ ११५ ॥
</details>
  

<details open><summary>विश्वास-प्रस्तुतिः</summary>

सर्वस्मिन्मन्त्रचक्रे तु चान्द्री व्यापी तु मूर्धनि ।  
न्यासं पुरोदितं कृत्वा इष्ट्वा हृदयगोचरे ॥ ११६ ॥
</details>

<details><summary>मूलम्</summary>

सर्वस्मिन्मन्त्रचक्रे तु चान्द्री व्यापी तु मूर्धनि ।  
न्यासं पुरोदितं कृत्वा इष्ट्वा हृदयगोचरे ॥ ११६ ॥
</details>
  

<details open><summary>विश्वास-प्रस्तुतिः</summary>

अष्टास्रं तु पुरं कृत्वा द्वाराद्यवयवान्वितम् ।  
तन्मध्ये कमलं शुक्लमष्टपद्मं सकर्णिकम् ॥ ११७ ॥
</details>

<details><summary>मूलम्</summary>

अष्टास्रं तु पुरं कृत्वा द्वाराद्यवयवान्वितम् ।  
तन्मध्ये कमलं शुक्लमष्टपद्मं सकर्णिकम् ॥ ११७ ॥
</details>
  

<details open><summary>विश्वास-प्रस्तुतिः</summary>

तत्रावतार्य मन्त्रेशं पूजयेद्भक्तिपूर्वकम् ।  
पूर्ववद्धृदयादीनि ततोऽनुगचतुष्टयम् ॥ ११८ ॥
</details>

<details><summary>मूलम्</summary>

तत्रावतार्य मन्त्रेशं पूजयेद्भक्तिपूर्वकम् ।  
पूर्ववद्धृदयादीनि ततोऽनुगचतुष्टयम् ॥ ११८ ॥
</details>
  
ध्यात्वा पद्मदलान्तस्थं न्यसेद्ध्यानं निबोध मे ।  
  
## वराहानुचरध्यानप्रकारः  
  
अतसीपुष्पसङ्काशं प्रथमं धरणीधरम् ॥ ११९ ॥  
  

<details open><summary>विश्वास-प्रस्तुतिः</summary>

धराधरं द्वितीयं तु नवमेघसमप्रभम् ।  
प्रियङ्गुमञ्चरीश्यामं तृतीयं पृथिवीधरम् ॥ १२० ॥
</details>

<details><summary>मूलम्</summary>

धराधरं द्वितीयं तु नवमेघसमप्रभम् ।  
प्रियङ्गुमञ्चरीश्यामं तृतीयं पृथिवीधरम् ॥ १२० ॥
</details>
  

<details open><summary>विश्वास-प्रस्तुतिः</summary>

चतुर्थं विश्वधृङ्नाम ध्यायेदलिकुलद्युतिम् ।  
वराहवदनाः सर्वे शङ्खपद्मकरोद्यताः ॥ १२१ ॥
</details>

<details><summary>मूलम्</summary>

चतुर्थं विश्वधृङ्नाम ध्यायेदलिकुलद्युतिम् ।  
वराहवदनाः सर्वे शङ्खपद्मकरोद्यताः ॥ १२१ ॥
</details>
  

<details open><summary>विश्वास-प्रस्तुतिः</summary>

बद्धपद्मासनासीना वरदाभयकास्तु वै ।  
पुष्पाभरणदिग्धाङ्गास्तुषारनिकरान्विताः ॥ १२२ ॥
</details>

<details><summary>मूलम्</summary>

बद्धपद्मासनासीना वरदाभयकास्तु वै ।  
पुष्पाभरणदिग्धाङ्गास्तुषारनिकरान्विताः ॥ १२२ ॥
</details>
  
## वराहशक्तिध्यानप्रकारः  
  

<details open><summary>विश्वास-प्रस्तुतिः</summary>

ततः शक्तिचतुष्कं तु ध्यात्वा ध्यात्वा निवेशयेत् ।  
नवचम्पकवर्णाभां प्रथमां विश्वपूरकीम् ॥ १२३ ॥
</details>

<details><summary>मूलम्</summary>

ततः शक्तिचतुष्कं तु ध्यात्वा ध्यात्वा निवेशयेत् ।  
नवचम्पकवर्णाभां प्रथमां विश्वपूरकीम् ॥ १२३ ॥
</details>
  

<details open><summary>विश्वास-प्रस्तुतिः</summary>

राजोपलप्रभामन्यां विश्वसन्धारणीति या ।  
ध्यायेद्बन्धूकपुष्पाभामोजाख्यां तु महाबलाम् ॥ १२४ ॥
</details>

<details><summary>मूलम्</summary>

राजोपलप्रभामन्यां विश्वसन्धारणीति या ।  
ध्यायेद्बन्धूकपुष्पाभामोजाख्यां तु महाबलाम् ॥ १२४ ॥
</details>
  

<details open><summary>विश्वास-प्रस्तुतिः</summary>

चतुर्थीं स्थितिसञ्ज्ञां च तुहिनाचलसन्निभाम् ।  
वराहवदनास्सर्वे द्विभुजाश्चारुकुण्डलाः ॥ १२५ ॥
</details>

<details><summary>मूलम्</summary>

चतुर्थीं स्थितिसञ्ज्ञां च तुहिनाचलसन्निभाम् ।  
वराहवदनास्सर्वे द्विभुजाश्चारुकुण्डलाः ॥ १२५ ॥
</details>
  

<details open><summary>विश्वास-प्रस्तुतिः</summary>

गदाचक्रकराश्चैव नानापुष्पाम्बरान्विताः ।  
पूजयित्वा ततो दद्यान्मुद्रां मन्त्रगणस्य च ॥ १२६ ॥
</details>

<details><summary>मूलम्</summary>

गदाचक्रकराश्चैव नानापुष्पाम्बरान्विताः ।  
पूजयित्वा ततो दद्यान्मुद्रां मन्त्रगणस्य च ॥ १२६ ॥
</details>
  

<details open><summary>विश्वास-प्रस्तुतिः</summary>

मूलस्य हृदयादीनां पूर्वलक्षणलक्षिताम् ।  
वराभयाख्यां मूर्तीनां गदामुद्राङ्गनासु च ॥ १२७ ॥
</details>

<details><summary>मूलम्</summary>

मूलस्य हृदयादीनां पूर्वलक्षणलक्षिताम् ।  
वराभयाख्यां मूर्तीनां गदामुद्राङ्गनासु च ॥ १२७ ॥
</details>
  

<details open><summary>विश्वास-प्रस्तुतिः</summary>

ततस्तु जुहुयान्मन्त्री मध्वक्तानसितांस्तिलान् ।  
दत्वा पूर्णाहुतिं कृत्वा वाराहं रूपमात्मनः ॥ १२८ ॥
</details>

<details><summary>मूलम्</summary>

ततस्तु जुहुयान्मन्त्री मध्वक्तानसितांस्तिलान् ।  
दत्वा पूर्णाहुतिं कृत्वा वाराहं रूपमात्मनः ॥ १२८ ॥
</details>
  
{{३३७}}


<details open><summary>विश्वास-प्रस्तुतिः</summary>

यायाज्जलाशयोद्देशमेकान्तं विजनं महत् ।  
तत्र लक्षाष्टकं जप्त्वा जुहुयाद्द्वे च सप्त च ॥ १२९ ॥
</details>

<details><summary>मूलम्</summary>

यायाज्जलाशयोद्देशमेकान्तं विजनं महत् ।  
तत्र लक्षाष्टकं जप्त्वा जुहुयाद्द्वे च सप्त च ॥ १२९ ॥
</details>
  

<details open><summary>विश्वास-प्रस्तुतिः</summary>

तिलानां त्वयुतं चापि अयुतद्वितयं तथा ।  
गव्यस्याज्यस्य जुहुयात् गुल्गुलोरयुतं पुनः ॥ १३० ॥
</details>

<details><summary>मूलम्</summary>

तिलानां त्वयुतं चापि अयुतद्वितयं तथा ।  
गव्यस्याज्यस्य जुहुयात् गुल्गुलोरयुतं पुनः ॥ १३० ॥
</details>
  

<details open><summary>विश्वास-प्रस्तुतिः</summary>

दद्यात्पूर्णाहुतिं मन्त्री ततो दृष्टिपथं व्रजेत् ।  
स्तूयमानस्सुरैः सर्वैर्वराहो वरदः प्रभुः ॥ १३१ ॥
</details>

<details><summary>मूलम्</summary>

दद्यात्पूर्णाहुतिं मन्त्री ततो दृष्टिपथं व्रजेत् ।  
स्तूयमानस्सुरैः सर्वैर्वराहो वरदः प्रभुः ॥ १३१ ॥
</details>
  

<details open><summary>विश्वास-प्रस्तुतिः</summary>

गच्छ तुष्टोऽस्मि ते शीघ्रमभीष्टं परिसाधय ।  
ततः साधकमुख्योऽसौ साधयेत्प्रभुणोदितम् ॥ १३२ ॥
</details>

<details><summary>मूलम्</summary>

गच्छ तुष्टोऽस्मि ते शीघ्रमभीष्टं परिसाधय ।  
ततः साधकमुख्योऽसौ साधयेत्प्रभुणोदितम् ॥ १३२ ॥
</details>
  
## वराहमन्त्रसिद्धिजं सामर्थ्यम्  
  

<details open><summary>विश्वास-प्रस्तुतिः</summary>

आरुह्य शिखराग्रे तु दक्षिणाशां निरीक्षयन् ।  
जपेन्मन्त्रवरं रात्रौ निशान्ते चान्तकः स्वयम् ॥ १३३ ॥
</details>

<details><summary>मूलम्</summary>

आरुह्य शिखराग्रे तु दक्षिणाशां निरीक्षयन् ।  
जपेन्मन्त्रवरं रात्रौ निशान्ते चान्तकः स्वयम् ॥ १३३ ॥
</details>
  

<details open><summary>विश्वास-प्रस्तुतिः</summary>

विह्वलीभूत आयाति किं मया ते प्रयोजनम् ।  
ब्रूहि वैरिगणः कस्ते यस्याद्य प्रभवाम्यहम् ॥ १३४ ॥
</details>

<details><summary>मूलम्</summary>

विह्वलीभूत आयाति किं मया ते प्रयोजनम् ।  
ब्रूहि वैरिगणः कस्ते यस्याद्य प्रभवाम्यहम् ॥ १३४ ॥
</details>
  

<details open><summary>विश्वास-प्रस्तुतिः</summary>

प्रसन्नस्त्ववसन्नो वा यस्यासौ कालमृत्युना ।  
न बाध्यतेऽद्यप्रभृति त्वदीयं शपथं हि मे ॥ १३५ ॥
</details>

<details><summary>मूलम्</summary>

प्रसन्नस्त्ववसन्नो वा यस्यासौ कालमृत्युना ।  
न बाध्यतेऽद्यप्रभृति त्वदीयं शपथं हि मे ॥ १३५ ॥
</details>
  

<details open><summary>विश्वास-प्रस्तुतिः</summary>

त्वमिदानीं व्रतधरो गतमृत्युर्न संशयः ।  
यास्यामि देहि चाज्ञां मे याहीत्यस्य ततो वदेत् ॥ १३६ ॥
</details>

<details><summary>मूलम्</summary>

त्वमिदानीं व्रतधरो गतमृत्युर्न संशयः ।  
यास्यामि देहि चाज्ञां मे याहीत्यस्य ततो वदेत् ॥ १३६ ॥
</details>
  

<details open><summary>विश्वास-प्रस्तुतिः</summary>

ध्यात्वा तोयं घटान्तस्थं जप्त्वा सार्धशतं तथा ।  
गर्दभाद्याश्च ये रोगाः प्रशमन्ति च तज्जलात् ॥ १३७ ॥
</details>

<details><summary>मूलम्</summary>

ध्यात्वा तोयं घटान्तस्थं जप्त्वा सार्धशतं तथा ।  
गर्दभाद्याश्च ये रोगाः प्रशमन्ति च तज्जलात् ॥ १३७ ॥
</details>
  

<details open><summary>विश्वास-प्रस्तुतिः</summary>

स्नानात्पानात्तथा सेकात् क्षणेन तु महामुने ।  
निशाम्बुना चन्दनेन नाममन्त्रपुटीकृतम् ॥ १३८ ॥
</details>

<details><summary>मूलम्</summary>

स्नानात्पानात्तथा सेकात् क्षणेन तु महामुने ।  
निशाम्बुना चन्दनेन नाममन्त्रपुटीकृतम् ॥ १३८ ॥
</details>
  

<details open><summary>विश्वास-प्रस्तुतिः</summary>

परिवारयुतं पद्मे लिखित्वा शीतले जले ।  
निधाय तत्क्षणाद्याति ज्वरश्चैकाह्निकादिकः ॥ १३९ ॥
</details>

<details><summary>मूलम्</summary>

परिवारयुतं पद्मे लिखित्वा शीतले जले ।  
निधाय तत्क्षणाद्याति ज्वरश्चैकाह्निकादिकः ॥ १३९ ॥
</details>
  

<details open><summary>विश्वास-प्रस्तुतिः</summary>

प्रजप्य गुग्गुलुं धूपं सिद्धार्थकसमन्वितम् ।  
ज्वरान्ते धूपितः सम्यक् सुखी भवति तत्क्षणात् ॥ १४० ॥
</details>

<details><summary>मूलम्</summary>

प्रजप्य गुग्गुलुं धूपं सिद्धार्थकसमन्वितम् ।  
ज्वरान्ते धूपितः सम्यक् सुखी भवति तत्क्षणात् ॥ १४० ॥
</details>
  

<details open><summary>विश्वास-प्रस्तुतिः</summary>

मृदमादाय सम्मन्त्र्य कृत्वा वामकरस्थिताम् ।  
जलेनालोड्य तदनु लूताक्तं परिलेपयेत् ॥ १४१ ॥
</details>

<details><summary>मूलम्</summary>

मृदमादाय सम्मन्त्र्य कृत्वा वामकरस्थिताम् ।  
जलेनालोड्य तदनु लूताक्तं परिलेपयेत् ॥ १४१ ॥
</details>
  

<details open><summary>विश्वास-प्रस्तुतिः</summary>

नश्यत्याशु द्विजश्रेष्ठ मन्त्रस्यास्य प्रभावतः ।  
शताभिमन्त्रितं कृत्वा तिलतैलं घृतान्वितम् ॥ १४२ ॥
</details>

<details><summary>मूलम्</summary>

नश्यत्याशु द्विजश्रेष्ठ मन्त्रस्यास्य प्रभावतः ।  
शताभिमन्त्रितं कृत्वा तिलतैलं घृतान्वितम् ॥ १४२ ॥
</details>
  
{{३३८}}


<details open><summary>विश्वास-प्रस्तुतिः</summary>

सर्वव्याधिविघातं च अभ्यङ्गात्परिजायते ।  
इच्छासङ्ख्यं करे कृत्वा नीलं दर्भगणं द्विज ॥ १४३ ॥
</details>

<details><summary>मूलम्</summary>

सर्वव्याधिविघातं च अभ्यङ्गात्परिजायते ।  
इच्छासङ्ख्यं करे कृत्वा नीलं दर्भगणं द्विज ॥ १४३ ॥
</details>
  

<details open><summary>विश्वास-प्रस्तुतिः</summary>

शताभिमन्त्रितं कृत्वा निक्षिपेत्पृष्ठदेशतः ।  
व्रजमानो महारण्ये चोरातङ्कभयाकुले ॥ १४४ ॥
</details>

<details><summary>मूलम्</summary>

शताभिमन्त्रितं कृत्वा निक्षिपेत्पृष्ठदेशतः ।  
व्रजमानो महारण्ये चोरातङ्कभयाकुले ॥ १४४ ॥
</details>
  

<details open><summary>विश्वास-प्रस्तुतिः</summary>

आस्ते चानुगता तस्य पैशाची यक्षसन्ततिः ।  
निपातयति दोषाणां पथि सर्वसुखप्रदा ॥ १४५ ॥
</details>

<details><summary>मूलम्</summary>

आस्ते चानुगता तस्य पैशाची यक्षसन्ततिः ।  
निपातयति दोषाणां पथि सर्वसुखप्रदा ॥ १४५ ॥
</details>
  

<details open><summary>विश्वास-प्रस्तुतिः</summary>

यं यं समीहते मन्त्री पथि तीर्थान्तरे स्थितः ।  
तं तं यक्षादयश्शश्वत् प्रददन्ते यथेप्सितम् ॥ १४६ ॥
</details>

<details><summary>मूलम्</summary>

यं यं समीहते मन्त्री पथि तीर्थान्तरे स्थितः ।  
तं तं यक्षादयश्शश्वत् प्रददन्ते यथेप्सितम् ॥ १४६ ॥
</details>
  

<details open><summary>विश्वास-प्रस्तुतिः</summary>

तृप्त्यर्थं तस्य सार्थस्य न श्रमं चाप्यसौ व्रजेत् ।  
यक्षरक्षःपिशाचाश्च तिष्ठन्त्यन्येऽग्रतोऽस्य वै ॥ १४७ ॥
</details>

<details><summary>मूलम्</summary>

तृप्त्यर्थं तस्य सार्थस्य न श्रमं चाप्यसौ व्रजेत् ।  
यक्षरक्षःपिशाचाश्च तिष्ठन्त्यन्येऽग्रतोऽस्य वै ॥ १४७ ॥
</details>
  

<details open><summary>विश्वास-प्रस्तुतिः</summary>

अनुसन्धानमात्रेण तदाज्ञासम्प्रतीक्षकाः ।  
यदा गगनगामित्वमिच्छत्यद्भुतकृद्व्रती ॥ १४८ ॥
</details>

<details><summary>मूलम्</summary>

अनुसन्धानमात्रेण तदाज्ञासम्प्रतीक्षकाः ।  
यदा गगनगामित्वमिच्छत्यद्भुतकृद्व्रती ॥ १४८ ॥
</details>
  

<details open><summary>विश्वास-प्रस्तुतिः</summary>

तदादाय च माक्षीकं सुभगां च महौषधीम् ।  
तुषारं सूतसहितं कृत्वा ताम्रपुटे त्वमून् ॥ १४९ ॥
</details>

<details><summary>मूलम्</summary>

तदादाय च माक्षीकं सुभगां च महौषधीम् ।  
तुषारं सूतसहितं कृत्वा ताम्रपुटे त्वमून् ॥ १४९ ॥
</details>
  

<details open><summary>विश्वास-प्रस्तुतिः</summary>

गूहयेन्मर्दनेनाथ भूयो हेमपुटे क्षिपेत् ।  
सहस्रं परिजप्याथ कृत्वा च गुलिकां च ताम् ॥ १५० ॥
</details>

<details><summary>मूलम्</summary>

गूहयेन्मर्दनेनाथ भूयो हेमपुटे क्षिपेत् ।  
सहस्रं परिजप्याथ कृत्वा च गुलिकां च ताम् ॥ १५० ॥
</details>
  

<details open><summary>विश्वास-प्रस्तुतिः</summary>

निक्षिप्य मुखमध्ये तु ततो नभसि चेत्पतेत् ।  
सिद्धविद्याधराः सर्वे आयान्ति भयविह्वलाः ॥ १५१ ॥
</details>

<details><summary>मूलम्</summary>

निक्षिप्य मुखमध्ये तु ततो नभसि चेत्पतेत् ।  
सिद्धविद्याधराः सर्वे आयान्ति भयविह्वलाः ॥ १५१ ॥
</details>
  

<details open><summary>विश्वास-प्रस्तुतिः</summary>

किङ्करत्वेन वर्तन्ते मन्त्रज्ञस्य महात्मनः ।  
सप्तद्वीपसमुद्रान्तां यद्यगादवनिं द्विज ॥ १५२ ॥
</details>

<details><summary>मूलम्</summary>

किङ्करत्वेन वर्तन्ते मन्त्रज्ञस्य महात्मनः ।  
सप्तद्वीपसमुद्रान्तां यद्यगादवनिं द्विज ॥ १५२ ॥
</details>
  

<details open><summary>विश्वास-प्रस्तुतिः</summary>

अन्तरिक्षेण वै मन्त्री न मोहमुपगच्छति ।  
भ्रमत्यविरतं मन्त्री मेरुपृष्ठे गतो यदि ॥ १५३ ॥
</details>

<details><summary>मूलम्</summary>

अन्तरिक्षेण वै मन्त्री न मोहमुपगच्छति ।  
भ्रमत्यविरतं मन्त्री मेरुपृष्ठे गतो यदि ॥ १५३ ॥
</details>
  

<details open><summary>विश्वास-प्रस्तुतिः</summary>

दिवौकसां पुराणां तु तत्र चेद्विबुधाङ्गनाः ।  
पूजयन्ति च वै तस्य विबुधाः प्रणमन्ति च ॥ १५४ ॥
</details>

<details><summary>मूलम्</summary>

दिवौकसां पुराणां तु तत्र चेद्विबुधाङ्गनाः ।  
पूजयन्ति च वै तस्य विबुधाः प्रणमन्ति च ॥ १५४ ॥
</details>
  

<details open><summary>विश्वास-प्रस्तुतिः</summary>

आदाय गुटिकां मन्त्री कृत्वा द्वादशमन्त्रिताम् ।  
सप्तलोकोद्भवाः कन्याः सप्तपातालसम्भवाः ॥ १५५ ॥
</details>

<details><summary>मूलम्</summary>

आदाय गुटिकां मन्त्री कृत्वा द्वादशमन्त्रिताम् ।  
सप्तलोकोद्भवाः कन्याः सप्तपातालसम्भवाः ॥ १५५ ॥
</details>
  

<details open><summary>विश्वास-प्रस्तुतिः</summary>

संलिख्य चेतसा कृत्वा स्वपरार्थकरो यदि ।  
दृश्यन्ते च ततः क्षिप्तं मदाघूर्णितलोचनाः ॥ १५६ ॥
</details>

<details><summary>मूलम्</summary>

संलिख्य चेतसा कृत्वा स्वपरार्थकरो यदि ।  
दृश्यन्ते च ततः क्षिप्तं मदाघूर्णितलोचनाः ॥ १५६ ॥
</details>
  

<details open><summary>विश्वास-प्रस्तुतिः</summary>

नागाश्च महिषा दान्ता मृगास्सिंहोरगादयः ।  
नरा वा[कि]न्नराश्चान्ये तान् लिखेद्यदि साधकः ॥ १५७ ॥
</details>

<details><summary>मूलम्</summary>

नागाश्च महिषा दान्ता मृगास्सिंहोरगादयः ।  
नरा वा[कि]न्नराश्चान्ये तान् लिखेद्यदि साधकः ॥ १५७ ॥
</details>
  
क्षणेन सत्यङ्कारास्ते प्रोत्तिष्ठन्ते न संशयः ।  
{{३३९}}

मधुना तिलकं कृत्वा युक्तं मृगमदेन तु ॥ १५८ ॥  
  

<details open><summary>विश्वास-प्रस्तुतिः</summary>

शताभिमन्त्रितं सम्यक् ललाटे मुनिसत्तम ।  
सान्तःपुरयुतो राजा क्षोभमायाति तत्क्षणात् ॥ १५९ ॥
</details>

<details><summary>मूलम्</summary>

शताभिमन्त्रितं सम्यक् ललाटे मुनिसत्तम ।  
सान्तःपुरयुतो राजा क्षोभमायाति तत्क्षणात् ॥ १५९ ॥
</details>
  

<details open><summary>विश्वास-प्रस्तुतिः</summary>

अभिमन्त्र्य गदां मन्त्री खादिरीमायसीं तु वा ।  
बिलं विना तु भूभागं केवलं ताडयेद्यदि ॥ १६० ॥
</details>

<details><summary>मूलम्</summary>

अभिमन्त्र्य गदां मन्त्री खादिरीमायसीं तु वा ।  
बिलं विना तु भूभागं केवलं ताडयेद्यदि ॥ १६० ॥
</details>
  

<details open><summary>विश्वास-प्रस्तुतिः</summary>

सप्तानां तु तलानां वै निर्यन्त्रो(यन्त्रा ?)भूयते गतेः ।  
या या चेतसि वै सिद्धिरभीष्टा साधकस्य तु ॥ १६१ ॥
</details>

<details><summary>मूलम्</summary>

सप्तानां तु तलानां वै निर्यन्त्रो(यन्त्रा ?)भूयते गतेः ।  
या या चेतसि वै सिद्धिरभीष्टा साधकस्य तु ॥ १६१ ॥
</details>
  

<details open><summary>विश्वास-प्रस्तुतिः</summary>

सा सा मन्त्रबलात्सम्यक् सिध्यति ह्यचिरात्ततः ।  
अष्टयोन्युत्थिता देवी तथा चैवाणिमादयः ॥ १६२ ॥
</details>

<details><summary>मूलम्</summary>

सा सा मन्त्रबलात्सम्यक् सिध्यति ह्यचिरात्ततः ।  
अष्टयोन्युत्थिता देवी तथा चैवाणिमादयः ॥ १६२ ॥
</details>
  

<details open><summary>विश्वास-प्रस्तुतिः</summary>

सामर्थ्यान्मन्त्रनाथस्य साधकानां च नारद ।  
पयसा कापिलेनैव रोचनाकुङ्कुमेन च ॥ १६३ ॥
</details>

<details><summary>मूलम्</summary>

सामर्थ्यान्मन्त्रनाथस्य साधकानां च नारद ।  
पयसा कापिलेनैव रोचनाकुङ्कुमेन च ॥ १६३ ॥
</details>
  

<details open><summary>विश्वास-प्रस्तुतिः</summary>

भूर्जपत्रेऽथवा वस्त्रे अष्टास्रं च लिखेत्परम् ।  
तन्मध्येऽष्टदलं पद्मं षट्कोणं तद्बहिःपुरम् ॥ १६४ ॥
</details>

<details><summary>मूलम्</summary>

भूर्जपत्रेऽथवा वस्त्रे अष्टास्रं च लिखेत्परम् ।  
तन्मध्येऽष्टदलं पद्मं षट्कोणं तद्बहिःपुरम् ॥ १६४ ॥
</details>
  

<details open><summary>विश्वास-प्रस्तुतिः</summary>

द्वादशारं तु तद्बाह्ये नाभिनेमिप्रथीइयुतम् ।  
मध्ये मन्त्रयुतं ---------- नामबीजान्तरस्थितम् ॥ १६५ ॥
</details>

<details><summary>मूलम्</summary>

द्वादशारं तु तद्बाह्ये नाभिनेमिप्रथीइयुतम् ।  
मध्ये मन्त्रयुतं ---------- नामबीजान्तरस्थितम् ॥ १६५ ॥
</details>
  

<details open><summary>विश्वास-प्रस्तुतिः</summary>

पूजान्यासप्रयोगेण दलानां च हृदादयः ।  
भूयोऽस्त्रबीजं विप्रेन्द्र अष्टास्रास्त्रिषु चाष्टधा ॥ १६६ ॥
</details>

<details><summary>मूलम्</summary>

पूजान्यासप्रयोगेण दलानां च हृदादयः ।  
भूयोऽस्त्रबीजं विप्रेन्द्र अष्टास्रास्त्रिषु चाष्टधा ॥ १६६ ॥
</details>
  

<details open><summary>विश्वास-प्रस्तुतिः</summary>

तदाशास्वष्टधा भूयो हृन्मन्त्रं योजयेत्ततः ।  
षोढा वै षट्सु कोणेषु बहिरष्टास्रकस्य तु ॥ १६७ ॥
</details>

<details><summary>मूलम्</summary>

तदाशास्वष्टधा भूयो हृन्मन्त्रं योजयेत्ततः ।  
षोढा वै षट्सु कोणेषु बहिरष्टास्रकस्य तु ॥ १६७ ॥
</details>
  

<details open><summary>विश्वास-प्रस्तुतिः</summary>

शिखाबीजं तु विन्यस्य तनुत्रं लोचनान्वितम् ।  
प्रपूरणार्थं नाभौ तु असङ्ख्यं बहुशो लिखेत् ॥ १६८ ॥
</details>

<details><summary>मूलम्</summary>

शिखाबीजं तु विन्यस्य तनुत्रं लोचनान्वितम् ।  
प्रपूरणार्थं नाभौ तु असङ्ख्यं बहुशो लिखेत् ॥ १६८ ॥
</details>
  

<details open><summary>विश्वास-प्रस्तुतिः</summary>

षट्परावर्तयोगेन चतस्रोऽरेषु मूर्तयः ।  
याऽत्र वै प्रथमा शक्तिश्चतुर्विंशतिधा च ताम् ॥ १६९ ॥
</details>

<details><summary>मूलम्</summary>

षट्परावर्तयोगेन चतस्रोऽरेषु मूर्तयः ।  
याऽत्र वै प्रथमा शक्तिश्चतुर्विंशतिधा च ताम् ॥ १६९ ॥
</details>
  

<details open><summary>विश्वास-प्रस्तुतिः</summary>

दद्यादरान्तरालेषु द्वितीया नेमिमण्डले ।  
नाभिस्थबीजयुक्ता तु योजनीया निरन्तरम् ॥ १७० ॥
</details>

<details><summary>मूलम्</summary>

दद्यादरान्तरालेषु द्वितीया नेमिमण्डले ।  
नाभिस्थबीजयुक्ता तु योजनीया निरन्तरम् ॥ १७० ॥
</details>
  

<details open><summary>विश्वास-प्रस्तुतिः</summary>

अन्तरान्तरयोगेन शेषं शक्तिद्वयं तु तत् ।  
प्रथिषु न्यसनीयं च बाह्यचक्रे ततो द्विज ॥ १७१ ॥
</details>

<details><summary>मूलम्</summary>

अन्तरान्तरयोगेन शेषं शक्तिद्वयं तु तत् ।  
प्रथिषु न्यसनीयं च बाह्यचक्रे ततो द्विज ॥ १७१ ॥
</details>
  

<details open><summary>विश्वास-प्रस्तुतिः</summary>

द्विषट्कधा च शिरसा वेष्टयित्वा त्रयं नयेत् ।  
विष्णुं व्योमेशवर्णेन तद्यन्त्रं परिवेष्टयेत् ॥ १७२ ॥
</details>

<details><summary>मूलम्</summary>

द्विषट्कधा च शिरसा वेष्टयित्वा त्रयं नयेत् ।  
विष्णुं व्योमेशवर्णेन तद्यन्त्रं परिवेष्टयेत् ॥ १७२ ॥
</details>
  
पञ्चरङ्गेण सूत्रेण क्षिपेत्कनकसम्पुटे ।  
{{३४०}}

दोर्दण्डे दक्षिणे कुर्यात् स्त्री वा स्तनयुगान्तरे ॥ १७३ ॥  
  

<details open><summary>विश्वास-प्रस्तुतिः</summary>

प्रियत्वं सततं याति वैरिष्वपि च साधकः ।  
नदीनदान्समुद्रान्वा लीलया परिलङ्घयेत् ॥ १७४ ॥
</details>

<details><summary>मूलम्</summary>

प्रियत्वं सततं याति वैरिष्वपि च साधकः ।  
नदीनदान्समुद्रान्वा लीलया परिलङ्घयेत् ॥ १७४ ॥
</details>
  

<details open><summary>विश्वास-प्रस्तुतिः</summary>

बह्वर्थं तत्प्रभावाच्च नो मज्जति जलान्तरे ।  
नारण्यवनजानां तु सकाशाद्विद्यते भयम् ॥ १७५ ॥
</details>

<details><summary>मूलम्</summary>

बह्वर्थं तत्प्रभावाच्च नो मज्जति जलान्तरे ।  
नारण्यवनजानां तु सकाशाद्विद्यते भयम् ॥ १७५ ॥
</details>
  

<details open><summary>विश्वास-प्रस्तुतिः</summary>

भजन्ति सानुकूलं च विपरीतस्थिता ग्रहाः ।  
न बाधते विषं घोरमनेकं चातिभीषणम् ॥ १७६ ॥
</details>

<details><summary>मूलम्</summary>

भजन्ति सानुकूलं च विपरीतस्थिता ग्रहाः ।  
न बाधते विषं घोरमनेकं चातिभीषणम् ॥ १७६ ॥
</details>
  

<details open><summary>विश्वास-प्रस्तुतिः</summary>

चोरादिशस्त्रसङ्घातो गात्रसन्धिषु नो विशेत् ।  
यत्रोपलानि गगनात्पतन्ति यदि वै ततः ॥ १७७ ॥
</details>

<details><summary>मूलम्</summary>

चोरादिशस्त्रसङ्घातो गात्रसन्धिषु नो विशेत् ।  
यत्रोपलानि गगनात्पतन्ति यदि वै ततः ॥ १७७ ॥
</details>
  

<details open><summary>विश्वास-प्रस्तुतिः</summary>

तुल्यानि पुष्पवृष्टीनां वैध(स्युः ?)न्यूनान्यथ द्विज ।  
बालग्रहादयो दूरं त्यक्त्वा बालं प्रयान्ति च ॥ १७८ ॥
</details>

<details><summary>मूलम्</summary>

तुल्यानि पुष्पवृष्टीनां वैध(स्युः ?)न्यूनान्यथ द्विज ।  
बालग्रहादयो दूरं त्यक्त्वा बालं प्रयान्ति च ॥ १७८ ॥
</details>
  

<details open><summary>विश्वास-प्रस्तुतिः</summary>

यत्रेदं तिष्ठते यन्त्रं किं तु तद्देहगं तु वै ।  
लग्नगर्भा च या नारी सुखं सूते च धारणात् ॥ १७९ ॥
</details>

<details><summary>मूलम्</summary>

यत्रेदं तिष्ठते यन्त्रं किं तु तद्देहगं तु वै ।  
लग्नगर्भा च या नारी सुखं सूते च धारणात् ॥ १७९ ॥
</details>
  

<details open><summary>विश्वास-प्रस्तुतिः</summary>

भवेत्पुत्रवती वन्ध्या मृतवत्साऽथ पुत्रिणी ।  
सपत्नी गणमध्ये तु पूजामाप्नोति शाश्वतीम् ॥ १८० ॥
</details>

<details><summary>मूलम्</summary>

भवेत्पुत्रवती वन्ध्या मृतवत्साऽथ पुत्रिणी ।  
सपत्नी गणमध्ये तु पूजामाप्नोति शाश्वतीम् ॥ १८० ॥
</details>
  

<details open><summary>विश्वास-प्रस्तुतिः</summary>

रणे राजकुले द्यूते विवादे चातिसङ्कटे ।  
धारको जयमाप्नोति मन्त्रस्यास्य प्रभावतः ॥ १८१ ॥
</details>

<details><summary>मूलम्</summary>

रणे राजकुले द्यूते विवादे चातिसङ्कटे ।  
धारको जयमाप्नोति मन्त्रस्यास्य प्रभावतः ॥ १८१ ॥
</details>
  

<details open><summary>विश्वास-प्रस्तुतिः</summary>

तस्मात्संसाधिते मन्त्रे यन्त्रं वै मुनिसत्तम ।  
इह तन्त्रोत्थितं वान्यत्सर्वकर्मकरं भवेत् ॥ १८२ ॥
</details>

<details><summary>मूलम्</summary>

तस्मात्संसाधिते मन्त्रे यन्त्रं वै मुनिसत्तम ।  
इह तन्त्रोत्थितं वान्यत्सर्वकर्मकरं भवेत् ॥ १८२ ॥
</details>
  

<details open><summary>विश्वास-प्रस्तुतिः</summary>

सर्वसिद्धिप्रदं चैव सर्वसम्पत्समृद्धिकृत् ।  
इदं ते विप्र मन्त्राणां सरहस्यं च कीर्तितम् ॥ १८३ ॥
</details>

<details><summary>मूलम्</summary>

सर्वसिद्धिप्रदं चैव सर्वसम्पत्समृद्धिकृत् ।  
इदं ते विप्र मन्त्राणां सरहस्यं च कीर्तितम् ॥ १८३ ॥
</details>
  

<details open><summary>विश्वास-प्रस्तुतिः</summary>

साधनं भोगकामानां साधकानां महात्मनाम् ।  
नेदं शठानां पापानामभक्तानां प्रकाशयेत् ॥ १८४ ॥
</details>

<details><summary>मूलम्</summary>

साधनं भोगकामानां साधकानां महात्मनाम् ।  
नेदं शठानां पापानामभक्तानां प्रकाशयेत् ॥ १८४ ॥
</details>
  

<details open><summary>विश्वास-प्रस्तुतिः</summary>

नान्यदर्शनभक्तानां नाशिष्याणां कदाचन ।  
नान्यायमार्गसंस्थानामधर्मनिरतात्मनाम् ॥ १८५ ॥
</details>

<details><summary>मूलम्</summary>

नान्यदर्शनभक्तानां नाशिष्याणां कदाचन ।  
नान्यायमार्गसंस्थानामधर्मनिरतात्मनाम् ॥ १८५ ॥
</details>
  

<details open><summary>विश्वास-प्रस्तुतिः</summary>

लीलया चोदकानां च मार्गे वा यत्र कुत्रचित् ।  
यो धर्मं चार्थलाभेन प्रब्रूते ह्युन्नतिं विना ॥ १८६ ॥
</details>

<details><summary>मूलम्</summary>

लीलया चोदकानां च मार्गे वा यत्र कुत्रचित् ।  
यो धर्मं चार्थलाभेन प्रब्रूते ह्युन्नतिं विना ॥ १८६ ॥
</details>
  

<details open><summary>विश्वास-प्रस्तुतिः</summary>

धनाभिमानसक्तानां स सिद्धोऽपि व्रजत्यधः ।  
तस्मादिदं रहस्यं च दृष्टादृष्टद्वयार्थिषु ॥ १८७ ॥
</details>

<details><summary>मूलम्</summary>

धनाभिमानसक्तानां स सिद्धोऽपि व्रजत्यधः ।  
तस्मादिदं रहस्यं च दृष्टादृष्टद्वयार्थिषु ॥ १८७ ॥
</details>
  
न्यायतः प्रतिपन्नेषु वक्तव्यं श्रेय इच्छता ।  
  

<details open><summary>विश्वास-प्रस्तुतिः</summary>

इति श्रीपाञ्चरान्त्रे जयाख्यसंहितायां वक्त्रमन्त्रसाधनं नाम   
एकोनत्रिंशः पटलः ॥ २९ ॥
</details>

<details><summary>मूलम्</summary>

इति श्रीपाञ्चरान्त्रे जयाख्यसंहितायां वक्त्रमन्त्रसाधनं नाम   
एकोनत्रिंशः पटलः ॥ २९ ॥
</details>
  
  
  