+++
title = "२३ श्राद्ध-विधानम्"

+++
अथ श्राद्धविधानं नाम त्रयोविंशः पटलः  
  
नारदः   
  

<details open><summary>विश्वास-प्रस्तुतिः</summary>

विधानमादिश विभो निमित्तं श्राद्धकर्मणि ।  
दीक्षितैर्भगवद्भत्केः कथं कार्यं क्रियापरैः ॥ १ ॥
</details>

<details><summary>मूलम्</summary>

विधानमादिश विभो निमित्तं श्राद्धकर्मणि ।  
दीक्षितैर्भगवद्भत्केः कथं कार्यं क्रियापरैः ॥ १ ॥
</details>
  
श्रीभगवान्   
  
## दीक्षितैरपि श्राद्धस्यावश्यं कर्तव्यता  
  

<details open><summary>विश्वास-प्रस्तुतिः</summary>

कर्मणा मनसा श्राद्धं यत्नात्कार्यं सदैव हि ।  
सऋणैरऋणैः सर्वैंर्यावद्देहान्तिमं द्विज ॥ २ ॥
</details>

<details><summary>मूलम्</summary>

कर्मणा मनसा श्राद्धं यत्नात्कार्यं सदैव हि ।  
सऋणैरऋणैः सर्वैंर्यावद्देहान्तिमं द्विज ॥ २ ॥
</details>
  
विविक्तं धर्ममेतावत्सिद्धानामपि देहिनाम् ।  
  
## सिद्धैरपि लोकसङ्ग्रहार्थं धर्मस्य कर्तव्यता  
  
नाचरेद्योऽपि वै सिद्धो लौकिकं धर्ममग्रतः ॥ ३ ॥  
  

<details open><summary>विश्वास-प्रस्तुतिः</summary>

उपप्लवमसिद्धास्तु कुर्वन्त्यविरतं महत् ।  
उपप्लवाच्च धर्मस्य ग्लानिर्भवति नारद ॥ ४ ॥
</details>

<details><summary>मूलम्</summary>

उपप्लवमसिद्धास्तु कुर्वन्त्यविरतं महत् ।  
उपप्लवाच्च धर्मस्य ग्लानिर्भवति नारद ॥ ४ ॥
</details>
  

<details open><summary>विश्वास-प्रस्तुतिः</summary>

विवेकज्ञैरतस्तस्माल्लोकाचारो यथास्थितः ।  
आदेहपाताद्यत्नेन रक्षणीयः प्रयत्नतः ॥ ५ ॥
</details>

<details><summary>मूलम्</summary>

विवेकज्ञैरतस्तस्माल्लोकाचारो यथास्थितः ।  
आदेहपाताद्यत्नेन रक्षणीयः प्रयत्नतः ॥ ५ ॥
</details>
  
## धर्मेषु श्राद्धस्य श्रैष्ठ्यम्  
  

<details open><summary>विश्वास-प्रस्तुतिः</summary>

आचाराणां हि सर्वेषां धर्माणां मुनिसत्तम ।  
श्राद्धं मे रोचते यादृक् तादृक् न परमं तु वै ॥ ६ ॥
</details>

<details><summary>मूलम्</summary>

आचाराणां हि सर्वेषां धर्माणां मुनिसत्तम ।  
श्राद्धं मे रोचते यादृक् तादृक् न परमं तु वै ॥ ६ ॥
</details>
  
{{२५५}}

[श्राद्धनिमित्तभूतकालादिनिरूपणम्]  
  

<details open><summary>विश्वास-प्रस्तुतिः</summary>

तस्य कालं विधानं च यथा तदवधारय ।  
सितासिते च द्वादश्यावमावास्या च पुर्णिमा ॥ ७ ॥
</details>

<details><summary>मूलम्</summary>

तस्य कालं विधानं च यथा तदवधारय ।  
सितासिते च द्वादश्यावमावास्या च पुर्णिमा ॥ ७ ॥
</details>
  

<details open><summary>विश्वास-प्रस्तुतिः</summary>

राहुसन्दर्शनं चैव सूर्यसङ्क्रमणं तथा ।  
श्राद्धं तत्र प्रयत्नेन काम्यं कुर्याच्च भक्तितः ॥ ८ ॥
</details>

<details><summary>मूलम्</summary>

राहुसन्दर्शनं चैव सूर्यसङ्क्रमणं तथा ।  
श्राद्धं तत्र प्रयत्नेन काम्यं कुर्याच्च भक्तितः ॥ ८ ॥
</details>
  

<details open><summary>विश्वास-प्रस्तुतिः</summary>

अष्टकान्वष्टकाभ्यां च श्राद्धपक्षे विशेषतः ।  
पितॄक्षे त्वमावास्यात्रयोदश्योस्तथैव च ॥ ९ ॥
</details>

<details><summary>मूलम्</summary>

अष्टकान्वष्टकाभ्यां च श्राद्धपक्षे विशेषतः ।  
पितॄक्षे त्वमावास्यात्रयोदश्योस्तथैव च ॥ ९ ॥
</details>
  

<details open><summary>विश्वास-प्रस्तुतिः</summary>

नवान्नप्राशने चैव सुतसंस्कारकर्मणि ।  
गुरोर्वा वं(?) प्रवृद्धे तु तद्भ्रातरि गृहागते ॥ १० ॥
</details>

<details><summary>मूलम्</summary>

नवान्नप्राशने चैव सुतसंस्कारकर्मणि ।  
गुरोर्वा वं(?) प्रवृद्धे तु तद्भ्रातरि गृहागते ॥ १० ॥
</details>
  

<details open><summary>विश्वास-प्रस्तुतिः</summary>

शुद्धेऽर्थे पात्रतो लब्धे तीर्थे वाऽयतने हरेः ।  
प्राप्ते क्षेत्रेऽथ संसिद्धे प्रतिष्ठायां पवित्रके ॥ ११ ॥
</details>

<details><summary>मूलम्</summary>

शुद्धेऽर्थे पात्रतो लब्धे तीर्थे वाऽयतने हरेः ।  
प्राप्ते क्षेत्रेऽथ संसिद्धे प्रतिष्ठायां पवित्रके ॥ ११ ॥
</details>
  

<details open><summary>विश्वास-प्रस्तुतिः</summary>

वापीकूपतटाकानां वृक्षाणां परिमोक्षणे ।  
गोदानादौ वृषत्यागे व्रतारम्भे तदन्ततः ॥ १२ ॥
</details>

<details><summary>मूलम्</summary>

वापीकूपतटाकानां वृक्षाणां परिमोक्षणे ।  
गोदानादौ वृषत्यागे व्रतारम्भे तदन्ततः ॥ १२ ॥
</details>
  

<details open><summary>विश्वास-प्रस्तुतिः</summary>

शास्त्रश्रवणनिष्पत्तावारम्भे च तहैव हि ।  
वत्सरे वत्सरे विप्र मि(पि !)त्रादीनां कुटुम्बिनाम् ॥ १३ ॥
</details>

<details><summary>मूलम्</summary>

शास्त्रश्रवणनिष्पत्तावारम्भे च तहैव हि ।  
वत्सरे वत्सरे विप्र मि(पि !)त्रादीनां कुटुम्बिनाम् ॥ १३ ॥
</details>
  
श्राद्धं कार्यं दीक्षितेन लौकिकीषु तिथिष्वपि ।  
  
## श्राद्धविधानप्रकारः  
  
पूजयित्वा पुरा देवं तर्पयित्वा हुताशनम् ॥ १४ ॥  
  

<details open><summary>विश्वास-प्रस्तुतिः</summary>

प्रागुक्तेन विधानेन ततस्त्वाहूय वैष्णवान् ।  
प्रक्षालिताङ्घ्रीन्स्वाचान्तान् प्रोक्षितानस्त्रावारिणा ॥ १५ ॥
</details>

<details><summary>मूलम्</summary>

प्रागुक्तेन विधानेन ततस्त्वाहूय वैष्णवान् ।  
प्रक्षालिताङ्घ्रीन्स्वाचान्तान् प्रोक्षितानस्त्रावारिणा ॥ १५ ॥
</details>
  
## तत्र  आमन्त्रितानां वैष्णवानामासनपरिकल्पनविधानम्  
  

<details open><summary>विश्वास-प्रस्तुतिः</summary>

सम्मुरवान्मन्त्रनाथस्य उत्तराभिमुखानपि ।  
आसनेषु विविक्तेषु परिच्छिन्नेषु नारद ॥ १६ ॥
</details>

<details><summary>मूलम्</summary>

सम्मुरवान्मन्त्रनाथस्य उत्तराभिमुखानपि ।  
आसनेषु विविक्तेषु परिच्छिन्नेषु नारद ॥ १६ ॥
</details>
  

<details open><summary>विश्वास-प्रस्तुतिः</summary>

गायत्र्या भस्मरेखासु शङ्कुनाऽस्त्रान्वितेन वा ।  
हृदाऽस्त्रपरिजप्तानि आसनानामथोर्ध्वतः ॥ १७ ॥
</details>

<details><summary>मूलम्</summary>

गायत्र्या भस्मरेखासु शङ्कुनाऽस्त्रान्वितेन वा ।  
हृदाऽस्त्रपरिजप्तानि आसनानामथोर्ध्वतः ॥ १७ ॥
</details>
  
सतिलानि च दर्भाणि निक्षिप्याम्बुयुतानि च ।  
  
[गुरुवर्गे पितृवर्गे मातृवर्गे च तेषां स्थापनप्रकारविधानम्   
स्थापनीयवैष्णवसङ्ख्याप्रदर्शनं च]  
  
गुरोर्वा गुरुवर्गस्य मूलमन्त्रेण नारद ॥ १८ ॥  
  
{{२५६}}


<details open><summary>विश्वास-प्रस्तुतिः</summary>

प्रतिष्ठाप्यासने पूर्वमेकमादौ तु वैष्णवम् ।  
हृद्युक्तेनाथ तेनैव स्वधा सम्भूषितेन च ॥ १९ ॥
</details>

<details><summary>मूलम्</summary>

प्रतिष्ठाप्यासने पूर्वमेकमादौ तु वैष्णवम् ।  
हृद्युक्तेनाथ तेनैव स्वधा सम्भूषितेन च ॥ १९ ॥
</details>
  

<details open><summary>विश्वास-प्रस्तुतिः</summary>

पितुः पङ्क्यवसाने तु नाम्नाऽन्यमुपवेशयेत् ।  
शिरसा संयुतेनाथ गृहीत्वा पाणिना द्विज ॥ २० ॥
</details>

<details><summary>मूलम्</summary>

पितुः पङ्क्यवसाने तु नाम्नाऽन्यमुपवेशयेत् ।  
शिरसा संयुतेनाथ गृहीत्वा पाणिना द्विज ॥ २० ॥
</details>
  

<details open><summary>विश्वास-प्रस्तुतिः</summary>

नाम्ना पितामहीयेन प्रतिष्ठाप्यासने परम् ।  
नेत्रे [ण] स्वावसानेन त्र्यक्षेरेण समूर्त्तिना ॥ २१ ॥
</details>

<details><summary>मूलम्</summary>

नाम्ना पितामहीयेन प्रतिष्ठाप्यासने परम् ।  
नेत्रे [ण] स्वावसानेन त्र्यक्षेरेण समूर्त्तिना ॥ २१ ॥
</details>
  

<details open><summary>विश्वास-प्रस्तुतिः</summary>

प्रपितामहनाम्ना तु वैष्णवं चापरं न्यसेत् ।  
चत्वार एव वै पूर्वं मन्त्रपीठस्य सन्मुखाः ॥ २२ ॥
</details>

<details><summary>मूलम्</summary>

प्रपितामहनाम्ना तु वैष्णवं चापरं न्यसेत् ।  
चत्वार एव वै पूर्वं मन्त्रपीठस्य सन्मुखाः ॥ २२ ॥
</details>
  

<details open><summary>विश्वास-प्रस्तुतिः</summary>

देवीमन्त्रचतुष्केण मातुर्वास्य कुलस्य वा ।  
अस्त्रेण पितृवर्गस्य उत्तराभिमुखं द्वयम् ? ॥ २३ ॥
</details>

<details><summary>मूलम्</summary>

देवीमन्त्रचतुष्केण मातुर्वास्य कुलस्य वा ।  
अस्त्रेण पितृवर्गस्य उत्तराभिमुखं द्वयम् ? ॥ २३ ॥
</details>
  
## पित्रादौ जीवति तत्स्थाने पितामहादीनां नियोज्यता  
  

<details open><summary>विश्वास-प्रस्तुतिः</summary>

विद्यमाने तु पितरि पितुर्योज्यः पितामहः ।  
सत्यां मातर्यपि मुने तत्पितर्यपि तेन वै ॥ २४ ॥
</details>

<details><summary>मूलम्</summary>

विद्यमाने तु पितरि पितुर्योज्यः पितामहः ।  
सत्यां मातर्यपि मुने तत्पितर्यपि तेन वै ॥ २४ ॥
</details>
  
मातुः पितामहो योज्यो मातुर्मन्त्रेण सर्वदा ।  
  
## वैष्णवानामलाभे सङ्कोचविधानम्  
  
पितृमातृकुलाभ्यां द्वौ वंशकैकमथोभयोः ॥ २५ ॥  
  
## पित्रादिस्थाने वृतानां तेपां देहन्यासविधानम्  
  

<details open><summary>विश्वास-प्रस्तुतिः</summary>

मनसा मुनिशार्दुल द्वादशार्णेन कल्पयेत् ।  
देहन्यासं च सर्वेषां न्यस्यो हस्ततलेऽस्त्रराट् ॥ २६ ॥
</details>

<details><summary>मूलम्</summary>

मनसा मुनिशार्दुल द्वादशार्णेन कल्पयेत् ।  
देहन्यासं च सर्वेषां न्यस्यो हस्ततलेऽस्त्रराट् ॥ २६ ॥
</details>
  
## तेषां ध्यानप्रकारः  
  

<details open><summary>विश्वास-प्रस्तुतिः</summary>

सर्वे चतुर्भुजा ज्ञेयाः शङ्खचक्रगदाधराः ।  
किरीटकौस्तुभधरा वैनतेयासने स्थिताः ॥ २७ ॥
</details>

<details><summary>मूलम्</summary>

सर्वे चतुर्भुजा ज्ञेयाः शङ्खचक्रगदाधराः ।  
किरीटकौस्तुभधरा वैनतेयासने स्थिताः ॥ २७ ॥
</details>
  
प्रोद्यता इव चोद्धर्तुं प्रेतीभूतस्य नारद ।  
  
## पितणां पाद्यार्ध्यदानविधानम्  
  
ततो हृदयमन्त्रेण अर्घ्यपात्रोदकेन तु ॥ २८ ॥  
  

<details open><summary>विश्वास-प्रस्तुतिः</summary>

सिञ्चेत्क्रमेणाङ्घियुग्ममेकैकस्मिन्महामते ।  
मूलमन्त्रेण तदनु पाणिभ्यां तु तिलोदकम् ॥ २९ ॥
</details>

<details><summary>मूलम्</summary>

सिञ्चेत्क्रमेणाङ्घियुग्ममेकैकस्मिन्महामते ।  
मूलमन्त्रेण तदनु पाणिभ्यां तु तिलोदकम् ॥ २९ ॥
</details>
  
## अर्घ्यसंस्रावस्य पितृपात्रेण ग्रहणविधानम्  
  

<details open><summary>विश्वास-प्रस्तुतिः</summary>

दत्वा दत्वा समाहृत्य पात्रे ह्यस्त्राभिमन्त्रिते ।  
एकैकस्यापिधायाथ पूज्यत्र्यर्णेन नारद ॥ ३० ॥
</details>

<details><summary>मूलम्</summary>

दत्वा दत्वा समाहृत्य पात्रे ह्यस्त्राभिमन्त्रिते ।  
एकैकस्यापिधायाथ पूज्यत्र्यर्णेन नारद ॥ ३० ॥
</details>
  
{{२५७}}

[तन्मध्ये पितॄणां विष्णुरूपाणां ध्यानम्]  
  

<details open><summary>विश्वास-प्रस्तुतिः</summary>

संस्थाप्य भगवदग्रे तन्मध्ये मनसा स्मरेत् ।  
तान्पितॄन् विष्णुरूपांश्च भासा भास्वरविग्रहान् ॥ ३१ ॥
</details>

<details><summary>मूलम्</summary>

संस्थाप्य भगवदग्रे तन्मध्ये मनसा स्मरेत् ।  
तान्पितॄन् विष्णुरूपांश्च भासा भास्वरविग्रहान् ॥ ३१ ॥
</details>
  

<details open><summary>विश्वास-प्रस्तुतिः</summary>

पितृमन्त्रेण तदनु पितृमातृमयान्पितॄन् ।  
त्रिस्सप्तकुलसंस्थापनोक्तानत्रैव भावयेत् ॥ ३२ ॥
</details>

<details><summary>मूलम्</summary>

पितृमन्त्रेण तदनु पितृमातृमयान्पितॄन् ।  
त्रिस्सप्तकुलसंस्थापनोक्तानत्रैव भावयेत् ॥ ३२ ॥
</details>
  

<details open><summary>विश्वास-प्रस्तुतिः</summary>

अर्थयित्वा ततोऽनुज्ञां गृहीत्वा शिरसा ततः ।  
पात्रासनस्थितेभ्यस्तु पित्रर्थं यागमाचरेत् ॥ ३३ ॥
</details>

<details><summary>मूलम्</summary>

अर्थयित्वा ततोऽनुज्ञां गृहीत्वा शिरसा ततः ।  
पात्रासनस्थितेभ्यस्तु पित्रर्थं यागमाचरेत् ॥ ३३ ॥
</details>
  
## मन्त्रेशसन्निधावभ्यर्थनम्  
  

<details open><summary>विश्वास-प्रस्तुतिः</summary>

भगवन्पितृयागार्थं यजामि त्वां विशेषतः ।  
तेषामनुग्रहार्थं तु यागमाहर मेऽच्युत ॥ ३४ ॥
</details>

<details><summary>मूलम्</summary>

भगवन्पितृयागार्थं यजामि त्वां विशेषतः ।  
तेषामनुग्रहार्थं तु यागमाहर मेऽच्युत ॥ ३४ ॥
</details>
  
एवं विज्ञाप्य मन्त्रेशं  
  
## चरुसाधनम्  
  
				चरुं क्षीरेण साधयेत् ।  
संस्कृतेऽग्नौ पुरा यद्यत्सिद्धं तच्चावलोकयेत् ॥ ३५ ॥  
  

<details open><summary>विश्वास-प्रस्तुतिः</summary>

प्रोक्षयेदस्त्रमन्त्रेण भक्तं सव्यञ्जनादिकम् ।  
संस्कृतेनाग्निना ताप्य कृत्वा मधुघृताप्लुतम् ॥ ३६ ॥
</details>

<details><summary>मूलम्</summary>

प्रोक्षयेदस्त्रमन्त्रेण भक्तं सव्यञ्जनादिकम् ।  
संस्कृतेनाग्निना ताप्य कृत्वा मधुघृताप्लुतम् ॥ ३६ ॥
</details>
  

<details open><summary>विश्वास-प्रस्तुतिः</summary>

तिलदर्भान्वितं पश्चात्प्राग्वदाप्याय्य निर्दहेत् ।  
सर्वं यत्साधितं किञ्चित् भक्ष्यपानादिभोजनम् ॥ ३७ ॥
</details>

<details><summary>मूलम्</summary>

तिलदर्भान्वितं पश्चात्प्राग्वदाप्याय्य निर्दहेत् ।  
सर्वं यत्साधितं किञ्चित् भक्ष्यपानादिभोजनम् ॥ ३७ ॥
</details>
  
चेतसा कल्पयेत्सर्वं पितॄणां तर्पयेत्तु तत् ।  
  
## साधितेन भक्ष्यभोज्यादिना देवस्य यजनम्  
  
ततस्तेन यजेद्देवमर्घ्यपुष्पादिकेन तु ॥ ३८ ॥  
  

<details open><summary>विश्वास-प्रस्तुतिः</summary>

यथा निवेशिताः पूर्वं मण्डलेष्वथ नारद ।  
तेषां तृप्त्यर्थमुद्धृत्य सम्पूर्णं तु फलादिकैः ॥ ३९ ॥
</details>

<details><summary>मूलम्</summary>

यथा निवेशिताः पूर्वं मण्डलेष्वथ नारद ।  
तेषां तृप्त्यर्थमुद्धृत्य सम्पूर्णं तु फलादिकैः ॥ ३९ ॥
</details>
  

<details open><summary>विश्वास-प्रस्तुतिः</summary>

दधिक्षीरान्नपात्रं तु क्रमादस्योद्धृतं च यत् ।  
अर्घ्यपुष्पैस्तथा धूपलेपनाञ्जनदीपिकैः ॥ ४० ॥
</details>

<details><summary>मूलम्</summary>

दधिक्षीरान्नपात्रं तु क्रमादस्योद्धृतं च यत् ।  
अर्घ्यपुष्पैस्तथा धूपलेपनाञ्जनदीपिकैः ॥ ४० ॥
</details>
  

<details open><summary>विश्वास-प्रस्तुतिः</summary>

तद्वीर्यमूष्मणा सार्धं तस्मिन्परिणतं स्मरेत् ।  
तेन तं भावयेत्तृप्तमतीव मुनिसत्तम ॥ ४१ ॥
</details>

<details><summary>मूलम्</summary>

तद्वीर्यमूष्मणा सार्धं तस्मिन्परिणतं स्मरेत् ।  
तेन तं भावयेत्तृप्तमतीव मुनिसत्तम ॥ ४१ ॥
</details>
  
सर्वेषामन्नवीर्यं हि एवं परिणतं नयेत् ।  
  
{{२५८}}

[पितृसन्तर्पणमन्त्रः]  
  
प्रणवेनामृतेनैव व्योमेशेनान्वितेन तु ॥ ४२ ॥  
  

<details open><summary>विश्वास-प्रस्तुतिः</summary>

स्वनाम्ना च स्वधाऽन्तेन ततो नारायणात्मने ।  
तदन्ते तु नमस्कुर्यान्मन्त्रोऽयं पितृतर्पणे ॥ ४३ ॥
</details>

<details><summary>मूलम्</summary>

स्वनाम्ना च स्वधाऽन्तेन ततो नारायणात्मने ।  
तदन्ते तु नमस्कुर्यान्मन्त्रोऽयं पितृतर्पणे ॥ ४३ ॥
</details>
  
## अथाग्नौ होमविधानम्  
  

<details open><summary>विश्वास-प्रस्तुतिः</summary>

ततो नारायणाग्नौ तु यायादग्रं च नारद ।  
तभिन्धनेन शुष्केण सम्बोध्याज्ययुतेन च ॥ ४४ ॥
</details>

<details><summary>मूलम्</summary>

ततो नारायणाग्नौ तु यायादग्रं च नारद ।  
तभिन्धनेन शुष्केण सम्बोध्याज्ययुतेन च ॥ ४४ ॥
</details>
  

<details open><summary>विश्वास-प्रस्तुतिः</summary>

दक्षिणाग्रान् न्यसेत्तत्र दर्भान्भूयः स्तरोपरि ।  
पूर्ववत्पूजयित्वाऽग्निं पितॄन् तेन तु तत्स्थितम् ॥ ४५ ॥
</details>

<details><summary>मूलम्</summary>

दक्षिणाग्रान् न्यसेत्तत्र दर्भान्भूयः स्तरोपरि ।  
पूर्ववत्पूजयित्वाऽग्निं पितॄन् तेन तु तत्स्थितम् ॥ ४५ ॥
</details>
  

<details open><summary>विश्वास-प्रस्तुतिः</summary>

मन्त्रमूर्तिं यजेत्पश्चाद्बलिदानेन वै पुनः ।  
त्र्यक्षरेण तु मन्त्रेण दद्यादन्नाहुतित्रयम् ॥ ४६ ॥
</details>

<details><summary>मूलम्</summary>

मन्त्रमूर्तिं यजेत्पश्चाद्बलिदानेन वै पुनः ।  
त्र्यक्षरेण तु मन्त्रेण दद्यादन्नाहुतित्रयम् ॥ ४६ ॥
</details>
  

<details open><summary>विश्वास-प्रस्तुतिः</summary>

मध्येऽग्नि मन्त्रनाथस्य मध्याद्बाह्येऽग्निमध्यतः ।  
प्रदक्षिणक्रमेणैव द्वादशाप्याहुतीस्ततः ॥ ४७ ॥
</details>

<details><summary>मूलम्</summary>

मध्येऽग्नि मन्त्रनाथस्य मध्याद्बाह्येऽग्निमध्यतः ।  
प्रदक्षिणक्रमेणैव द्वादशाप्याहुतीस्ततः ॥ ४७ ॥
</details>
  

<details open><summary>विश्वास-प्रस्तुतिः</summary>

मूर्तिमन्त्रात्तु वर्णेन एकैकेन तु नारद ।  
ओमादिना स्वधाऽन्तेन ततोऽस्त्रेण तथा बहिः ॥ ४८ ॥
</details>

<details><summary>मूलम्</summary>

मूर्तिमन्त्रात्तु वर्णेन एकैकेन तु नारद ।  
ओमादिना स्वधाऽन्तेन ततोऽस्त्रेण तथा बहिः ॥ ४८ ॥
</details>
  
## अथ पितृभ्यः पिण्डदानविधानम्  
  

<details open><summary>विश्वास-प्रस्तुतिः</summary>

प्रदक्षिणे च प्रागादौ स्तरस्योपरि सोदकम् ।  
दत्वा बल्य(?)ष्टकं चाथ अग्नावग्रे तिलं क्षिपेत् ॥ ४९ ॥
</details>

<details><summary>मूलम्</summary>

प्रदक्षिणे च प्रागादौ स्तरस्योपरि सोदकम् ।  
दत्वा बल्य(?)ष्टकं चाथ अग्नावग्रे तिलं क्षिपेत् ॥ ४९ ॥
</details>
  

<details open><summary>विश्वास-प्रस्तुतिः</summary>

हृन्मन्त्रेण पुरा विप्र पितृभ्यस्तत्र वै क्रमात् ।  
गायत्र्या च स्वनाम्ना वै स्वधायुक्तेन पूर्ववत् ॥ ५० ॥
</details>

<details><summary>मूलम्</summary>

हृन्मन्त्रेण पुरा विप्र पितृभ्यस्तत्र वै क्रमात् ।  
गायत्र्या च स्वनाम्ना वै स्वधायुक्तेन पूर्ववत् ॥ ५० ॥
</details>
  

<details open><summary>विश्वास-प्रस्तुतिः</summary>

पाणिना त्वपसव्येन बलिदानं समाचरेत् ।  
तद्वीर्यं पूर्ववत्तेषां पितॄणां परिभावयेत् ॥ ५१ ॥
</details>

<details><summary>मूलम्</summary>

पाणिना त्वपसव्येन बलिदानं समाचरेत् ।  
तद्वीर्यं पूर्ववत्तेषां पितॄणां परिभावयेत् ॥ ५१ ॥
</details>
  

<details open><summary>विश्वास-प्रस्तुतिः</summary>

तिलोदकं ततो दद्यादाद्यन्तेन हृदा द्विज ।  
स्वधाप्रणवयुक्तेन नाम्ना गोत्रान्वितेन च ॥ ५२ ॥
</details>

<details><summary>मूलम्</summary>

तिलोदकं ततो दद्यादाद्यन्तेन हृदा द्विज ।  
स्वधाप्रणवयुक्तेन नाम्ना गोत्रान्वितेन च ॥ ५२ ॥
</details>
  

<details open><summary>विश्वास-प्रस्तुतिः</summary>

राजाऽथ(?)सगुणध्यानचेतसा भावितेन वै ।  
अग्रतो मन्त्रमूर्तौ तु वह्नावपि ततः क्रमात् ॥ ५३ ॥
</details>

<details><summary>मूलम्</summary>

राजाऽथ(?)सगुणध्यानचेतसा भावितेन वै ।  
अग्रतो मन्त्रमूर्तौ तु वह्नावपि ततः क्रमात् ॥ ५३ ॥
</details>
  
## अथ पितॄणामन्नसंविभजनविधानम्  
  

<details open><summary>विश्वास-प्रस्तुतिः</summary>

पूजयेदुपविष्टांश्च पुष्पधूपानुलेपनैः ।  
नैवेद्यहुतशेषं च तेषामन्नं विभज्य च ॥ ५४ ॥
</details>

<details><summary>मूलम्</summary>

पूजयेदुपविष्टांश्च पुष्पधूपानुलेपनैः ।  
नैवेद्यहुतशेषं च तेषामन्नं विभज्य च ॥ ५४ ॥
</details>
  
{{२५९}}


<details open><summary>विश्वास-प्रस्तुतिः</summary>

व्यञ्जनादिफलोपेतं यत्किञ्चित्साधितं पुरा ।  
स्वधान्वितेन मूलेन मूर्तिना भूषितेन तु ॥ ५५ ॥
</details>

<details><summary>मूलम्</summary>

व्यञ्जनादिफलोपेतं यत्किञ्चित्साधितं पुरा ।  
स्वधान्वितेन मूलेन मूर्तिना भूषितेन तु ॥ ५५ ॥
</details>
  

<details open><summary>विश्वास-प्रस्तुतिः</summary>

पात्रं पूर्णेन्दुवद्ध्यायेत्तन्मध्ये तं तु संस्मरेत् ।  
मन्त्रेशममृताकारं तृप्तिसञ्जननं महत् ॥ ५६ ॥
</details>

<details><summary>मूलम्</summary>

पात्रं पूर्णेन्दुवद्ध्यायेत्तन्मध्ये तं तु संस्मरेत् ।  
मन्त्रेशममृताकारं तृप्तिसञ्जननं महत् ॥ ५६ ॥
</details>
  
## भुञ्जानेषु पितृषु जपध्यानविधानम्  
  

<details open><summary>विश्वास-प्रस्तुतिः</summary>

भुञ्जानेषु तथैतेषु दश दिक्ष्वस्त्रमास्मरेत् ।  
जपेत् ध्यायेच्च मन्त्रेशं नारसिह्मं महामुने ॥ ५७ ॥
</details>

<details><summary>मूलम्</summary>

भुञ्जानेषु तथैतेषु दश दिक्ष्वस्त्रमास्मरेत् ।  
जपेत् ध्यायेच्च मन्त्रेशं नारसिह्मं महामुने ॥ ५७ ॥
</details>
  
## भोजनान्ते दक्षिणादानम्  
  

<details open><summary>विश्वास-प्रस्तुतिः</summary>

भक्त्या सम्प्रीणयद्देवं दद्याच्छक्त्या च दक्षिणाम् ।  
नैवेद्यमपि सन्धार्यं तावदेव हि नारद ॥ ५८ ॥
</details>

<details><summary>मूलम्</summary>

भक्त्या सम्प्रीणयद्देवं दद्याच्छक्त्या च दक्षिणाम् ।  
नैवेद्यमपि सन्धार्यं तावदेव हि नारद ॥ ५८ ॥
</details>
  
यावद्भुजिक्रियान्तस्तु तदन्ते प्रतिपाद्य च ।  
  
## शेषान्नसंविभजनम्  
  
स्वं स्वमेव हि सर्वस्य अन्नस्याभ्यागतस्य च ॥ ५९ ॥  
  

<details open><summary>विश्वास-प्रस्तुतिः</summary>

तेषु वा संविभज्यादौ एकं तत्रैव वर्जयेत् ।  
यत्पिताअमहनाम्ना तु हरेः पूर्वं निवेदितम् ॥ ६० ॥
</details>

<details><summary>मूलम्</summary>

तेषु वा संविभज्यादौ एकं तत्रैव वर्जयेत् ।  
यत्पिताअमहनाम्ना तु हरेः पूर्वं निवेदितम् ॥ ६० ॥
</details>
  

<details open><summary>विश्वास-प्रस्तुतिः</summary>

तद्गृहाश्रमिणो दद्यात् जायायां सुतवृद्धये ।  
अथ पूर्णाहुतिं दद्याद्देवदेवं विसृज्य च ॥ ६१ ॥
</details>

<details><summary>मूलम्</summary>

तद्गृहाश्रमिणो दद्यात् जायायां सुतवृद्धये ।  
अथ पूर्णाहुतिं दद्याद्देवदेवं विसृज्य च ॥ ६१ ॥
</details>
  
उपसंहृत्य चैवाग्रे ------------------------------------ ।  
  
नारदः   
  
कव्यं श्राद्धविधानं तु इदं ज्ञातं मया विभो ॥ ६२ ॥  
  
और्ध्वदेहिकसञ्ज्ञं तु ज्ञातुमिच्छामि वै प्रभो ।  
  
श्रीभगवान्   
  
संस्कृत्य वैष्णवं प्रेतं विधिदृष्टेन कर्मणा ॥ ६३ ॥  
  
## प्रेतश्राद्धविधानम्  
  
## तत्र प्रथमेऽहनि कर्तव्यविधिः  
  

<details open><summary>विश्वास-प्रस्तुतिः</summary>

ततस्तस्य क्रिया कार्या स्वाश्रमे वा जलाशये ।  
दिक् विदिक् सिह्ममन्त्रं तु सास्त्रं न्यस्य पुरा ततः ॥ ६४ ॥
</details>

<details><summary>मूलम्</summary>

ततस्तस्य क्रिया कार्या स्वाश्रमे वा जलाशये ।  
दिक् विदिक् सिह्ममन्त्रं तु सास्त्रं न्यस्य पुरा ततः ॥ ६४ ॥
</details>
  

<details open><summary>विश्वास-प्रस्तुतिः</summary>

तदन्तरे कुटिं ध्यायेद्वर्ममन्त्रं स्वमुद्रया ।  
कृतन्यासं ततोऽस्त्रेण प्रोक्षयेदस्त्रवारिणा ॥ ६५ ॥
</details>

<details><summary>मूलम्</summary>

तदन्तरे कुटिं ध्यायेद्वर्ममन्त्रं स्वमुद्रया ।  
कृतन्यासं ततोऽस्त्रेण प्रोक्षयेदस्त्रवारिणा ॥ ६५ ॥
</details>
  
{{२६०}}


<details open><summary>विश्वास-प्रस्तुतिः</summary>

उत्तराभिमुखां चुल्लीं तत्रास्त्रेणानलं क्षिपेत् ।  
वर्मणाऽभिनवां स्थालीं क्षालयित्वोपलिप्य च ॥ ६६ ॥
</details>

<details><summary>मूलम्</summary>

उत्तराभिमुखां चुल्लीं तत्रास्त्रेणानलं क्षिपेत् ।  
वर्मणाऽभिनवां स्थालीं क्षालयित्वोपलिप्य च ॥ ६६ ॥
</details>
  

<details open><summary>विश्वास-प्रस्तुतिः</summary>

हृदयेनाम्भसाऽपूर्य तेनैव क्षाल्य तण्डुलम् ।  
समारोप्य च संसाध्य गायत्र्या तं चरुं द्विज ॥ ६७ ॥
</details>

<details><summary>मूलम्</summary>

हृदयेनाम्भसाऽपूर्य तेनैव क्षाल्य तण्डुलम् ।  
समारोप्य च संसाध्य गायत्र्या तं चरुं द्विज ॥ ६७ ॥
</details>
  

<details open><summary>विश्वास-प्रस्तुतिः</summary>

मधुक्षीराज्यसम्मिश्रं सिद्धमुत्तारयेत्ततः ।  
आमूलादस्त्रपर्यन्तैस्तन्मन्त्रैरभिमन्त्र्य च ॥ ६८ ॥
</details>

<details><summary>मूलम्</summary>

मधुक्षीराज्यसम्मिश्रं सिद्धमुत्तारयेत्ततः ।  
आमूलादस्त्रपर्यन्तैस्तन्मन्त्रैरभिमन्त्र्य च ॥ ६८ ॥
</details>
  

<details open><summary>विश्वास-प्रस्तुतिः</summary>

वीक्षमाणो दिशं ह्यग्नेस्ततोऽस्त्रेणोपलिप्य च ।  
मण्डलं भूतले रम्ये केशकण्टकवर्जिते ॥ ६९ ॥
</details>

<details><summary>मूलम्</summary>

वीक्षमाणो दिशं ह्यग्नेस्ततोऽस्त्रेणोपलिप्य च ।  
मण्डलं भूतले रम्ये केशकण्टकवर्जिते ॥ ६९ ॥
</details>
  

<details open><summary>विश्वास-प्रस्तुतिः</summary>

कृत्वाऽर्घ्यपात्रं तदनु प्रोक्षयेत्तज्जलेन तु ।  
तत्रास्त्रेण तिलान् दर्भान्विकिरेन्मध्य(?)मिश्रितान् ॥ ७० ॥
</details>

<details><summary>मूलम्</summary>

कृत्वाऽर्घ्यपात्रं तदनु प्रोक्षयेत्तज्जलेन तु ।  
तत्रास्त्रेण तिलान् दर्भान्विकिरेन्मध्य(?)मिश्रितान् ॥ ७० ॥
</details>
  

<details open><summary>विश्वास-प्रस्तुतिः</summary>

तत्र भद्रासनं चैवावतार्यास्त्राभिमन्त्रितम् ।  
तत्रोपर्यथवा भूमौ मन्त्रपीठं प्रकल्पयेत् ॥ ७१ ॥
</details>

<details><summary>मूलम्</summary>

तत्र भद्रासनं चैवावतार्यास्त्राभिमन्त्रितम् ।  
तत्रोपर्यथवा भूमौ मन्त्रपीठं प्रकल्पयेत् ॥ ७१ ॥
</details>
  

<details open><summary>विश्वास-प्रस्तुतिः</summary>

निष्कलं लययागेन मन्त्रेशं पूजयेत्ततः ।  
अर्घ्यपुष्पादिना पूर्वं विना न्यासक्रमेण तु ॥ ७२ ॥
</details>

<details><summary>मूलम्</summary>

निष्कलं लययागेन मन्त्रेशं पूजयेत्ततः ।  
अर्घ्यपुष्पादिना पूर्वं विना न्यासक्रमेण तु ॥ ७२ ॥
</details>
  

<details open><summary>विश्वास-प्रस्तुतिः</summary>

वह्निपूजावसानं च शश्वन्नातीव विस्तरम् ।  
हृन्मन्त्रमन्त्रिते पात्रे राजते वाऽथ ताम्रके ॥ ७३ ॥
</details>

<details><summary>मूलम्</summary>

वह्निपूजावसानं च शश्वन्नातीव विस्तरम् ।  
हृन्मन्त्रमन्त्रिते पात्रे राजते वाऽथ ताम्रके ॥ ७३ ॥
</details>
  

<details open><summary>विश्वास-प्रस्तुतिः</summary>

चरुस्थमुद्धरेदन्नं पात्राभावे च पिण्डवत् ।  
संस्थाप्य भगवत्यग्रे हृन्मन्त्रेण तु नारद ॥ ७४ ॥
</details>

<details><summary>मूलम्</summary>

चरुस्थमुद्धरेदन्नं पात्राभावे च पिण्डवत् ।  
संस्थाप्य भगवत्यग्रे हृन्मन्त्रेण तु नारद ॥ ७४ ॥
</details>
  

<details open><summary>विश्वास-प्रस्तुतिः</summary>

ततो नैवेद्यमध्यस्थं हृद्बीजं प्रणवान्वितम् ।  
प्रेतनाम्ना समायुक्तं नमस्कारपदान्वितम् ॥ ७५ ॥
</details>

<details><summary>मूलम्</summary>

ततो नैवेद्यमध्यस्थं हृद्बीजं प्रणवान्वितम् ।  
प्रेतनाम्ना समायुक्तं नमस्कारपदान्वितम् ॥ ७५ ॥
</details>
  

<details open><summary>विश्वास-प्रस्तुतिः</summary>

प्रेतरूपानुकारं च ध्यात्वाऽतो देवतात्मना ।  
स्वधाऽन्तेन स्वनाम्ना वै पूजयेत्तदनन्तरम् ॥ ७६ ॥
</details>

<details><summary>मूलम्</summary>

प्रेतरूपानुकारं च ध्यात्वाऽतो देवतात्मना ।  
स्वधाऽन्तेन स्वनाम्ना वै पूजयेत्तदनन्तरम् ॥ ७६ ॥
</details>
  

<details open><summary>विश्वास-प्रस्तुतिः</summary>

अर्घ्यपुष्पैस्तथा दीपैर्लेपनाभ्यञ्जनाञ्जनैः ।  
वाससा मधुपर्केण अन्नेन त्वर्हणादिना ॥ ७७ ॥
</details>

<details><summary>मूलम्</summary>

अर्घ्यपुष्पैस्तथा दीपैर्लेपनाभ्यञ्जनाञ्जनैः ।  
वाससा मधुपर्केण अन्नेन त्वर्हणादिना ॥ ७७ ॥
</details>
  

<details open><summary>विश्वास-प्रस्तुतिः</summary>

तर्पणेनाथ मात्राभिः प्रणम्य परमेशवत् ।  
एवं कृत्वा तु मन्त्रेशो निष्कलस्तत्र यः स्थितः ॥ ७८ ॥
</details>

<details><summary>मूलम्</summary>

तर्पणेनाथ मात्राभिः प्रणम्य परमेशवत् ।  
एवं कृत्वा तु मन्त्रेशो निष्कलस्तत्र यः स्थितः ॥ ७८ ॥
</details>
  

<details open><summary>विश्वास-प्रस्तुतिः</summary>

लयदेहश्च विप्रेन्द्र तं किञ्चित् खप्लुतं स्मरेत् ।  
ततस्तिलेन मधुना दध्नाऽन्नेनोदकेन तु ॥ ७९ ॥
</details>

<details><summary>मूलम्</summary>

लयदेहश्च विप्रेन्द्र तं किञ्चित् खप्लुतं स्मरेत् ।  
ततस्तिलेन मधुना दध्नाऽन्नेनोदकेन तु ॥ ७९ ॥
</details>
  
{{२६१}}


<details open><summary>विश्वास-प्रस्तुतिः</summary>

पूरयित्वाऽञ्जलिं पात्रं राजतं वाऽर्घ्यसंयुतम् ।  
नैवेद्यस्यापसव्येन परितः प्रक्षिपेद्बहिः ॥ ८० ॥
</details>

<details><summary>मूलम्</summary>

पूरयित्वाऽञ्जलिं पात्रं राजतं वाऽर्घ्यसंयुतम् ।  
नैवेद्यस्यापसव्येन परितः प्रक्षिपेद्बहिः ॥ ८० ॥
</details>
  

<details open><summary>विश्वास-प्रस्तुतिः</summary>

नमस्कृत्य यथान्यायं क्षान्त्वा चाथावसज्य च ।  
मुद्रया सह मन्त्रेण पूर्वोद्दिष्टेन नारद ॥ ८१ ॥
</details>

<details><summary>मूलम्</summary>

नमस्कृत्य यथान्यायं क्षान्त्वा चाथावसज्य च ।  
मुद्रया सह मन्त्रेण पूर्वोद्दिष्टेन नारद ॥ ८१ ॥
</details>
  

<details open><summary>विश्वास-प्रस्तुतिः</summary>

पूर्णं हृदाऽम्भसा कृत्वा कलशं सतिलं द्विज ।  
नैवेद्यान्नसमायुक्तं ब्राह्मणस्य निवेद्य च ॥ ८२ ॥
</details>

<details><summary>मूलम्</summary>

पूर्णं हृदाऽम्भसा कृत्वा कलशं सतिलं द्विज ।  
नैवेद्यान्नसमायुक्तं ब्राह्मणस्य निवेद्य च ॥ ८२ ॥
</details>
  

<details open><summary>विश्वास-प्रस्तुतिः</summary>

गोषु वा तदभावाच्च तदभावे जले क्षिपेत् ।  
ततस्तिलोदकं दत्वा हृन्नाम्ना तु स्वधां सह ॥ ८३ ॥
</details>

<details><summary>मूलम्</summary>

गोषु वा तदभावाच्च तदभावे जले क्षिपेत् ।  
ततस्तिलोदकं दत्वा हृन्नाम्ना तु स्वधां सह ॥ ८३ ॥
</details>
  

<details open><summary>विश्वास-प्रस्तुतिः</summary>

प्रक्षाल्य पाणिपादं तु आचम्य तदनन्तरम् ।  
संहृत्य पीठन्यासं तु पूजास्थानं द्विजाम्भसा ॥ ८४ ॥
</details>

<details><summary>मूलम्</summary>

प्रक्षाल्य पाणिपादं तु आचम्य तदनन्तरम् ।  
संहृत्य पीठन्यासं तु पूजास्थानं द्विजाम्भसा ॥ ८४ ॥
</details>
  

<details open><summary>विश्वास-प्रस्तुतिः</summary>

प्लावयित्वोपलिप्याऽथ कृतन्यासो विशेद्गृहान् ।  
पूर्ववत्कृतरक्षस्तु भुञ्जीयात् पावनं लघु ॥ ८५ ॥
</details>

<details><summary>मूलम्</summary>

प्लावयित्वोपलिप्याऽथ कृतन्यासो विशेद्गृहान् ।  
पूर्ववत्कृतरक्षस्तु भुञ्जीयात् पावनं लघु ॥ ८५ ॥
</details>
  

<details open><summary>विश्वास-प्रस्तुतिः</summary>

तदन्ते नृहरिं ध्यायेद्यथाशक्ति तु सञ्जपेत् ।  
दिनान्तेऽस्त्रेण सिद्धार्थान् क्षिप्त्वा शयनमाचरेत् ॥ ८६ ॥
</details>

<details><summary>मूलम्</summary>

तदन्ते नृहरिं ध्यायेद्यथाशक्ति तु सञ्जपेत् ।  
दिनान्तेऽस्त्रेण सिद्धार्थान् क्षिप्त्वा शयनमाचरेत् ॥ ८६ ॥
</details>
  
विधानमेतदखिलमाचर्तव्यं प्रयत्नतः ।  
  
## द्वितीयदिनमारभ्य यावद्दशमदिनं कर्तव्यविधिः  
  
दिनानि दश मेधावी प्रेतानुग्रहकाम्यया ॥ ८७ ॥  
  

<details open><summary>विश्वास-प्रस्तुतिः</summary>

आरभ्य शिरसो यावदस्त्रमन्त्रैस्तु नारद ।  
अथोर्ध्वमनिरुद्धादिवासुदेवावसानकम् ॥ ८८ ॥
</details>

<details><summary>मूलम्</summary>

आरभ्य शिरसो यावदस्त्रमन्त्रैस्तु नारद ।  
अथोर्ध्वमनिरुद्धादिवासुदेवावसानकम् ॥ ८८ ॥
</details>
  
दशाहमेवं निर्वर्त्त्य प्राप्ते त्वेकादशे दिने ।  
  
## एकादशेऽहनि कर्तव्यश्राद्धविधानम्  
  
श्राद्धकर्म तु वै कुर्यात्सम्पन्ने त्वाह्निके सति ॥ ८९ ॥  
  

<details open><summary>विश्वास-प्रस्तुतिः</summary>

तदर्थमभ्यर्थ्य गुरुं गुरुपुत्रं तु वा द्विज ।  
साधकं तदभावात्तु पुत्रकं सामयं तु वा ॥ ९० ॥
</details>

<details><summary>मूलम्</summary>

तदर्थमभ्यर्थ्य गुरुं गुरुपुत्रं तु वा द्विज ।  
साधकं तदभावात्तु पुत्रकं सामयं तु वा ॥ ९० ॥
</details>
  

<details open><summary>विश्वास-प्रस्तुतिः</summary>

प्रागुक्तं यतिपूर्वं वा वैष्णवं त्वेकमेव हि ।  
प्रक्षालिताङ्घ्रि स्वाचान्तं कृत्वा तं सम्प्रवेश्य च ॥ ९१ ॥
</details>

<details><summary>मूलम्</summary>

प्रागुक्तं यतिपूर्वं वा वैष्णवं त्वेकमेव हि ।  
प्रक्षालिताङ्घ्रि स्वाचान्तं कृत्वा तं सम्प्रवेश्य च ॥ ९१ ॥
</details>
  

<details open><summary>विश्वास-प्रस्तुतिः</summary>

दत्वासनं तु संस्थाप्य उत्तराभिमुखं तु तम् ।  
पूजयेच्च ततो देवं शक्त्यङ्गावयवान्वितम् ॥ ९२ ॥
</details>

<details><summary>मूलम्</summary>

दत्वासनं तु संस्थाप्य उत्तराभिमुखं तु तम् ।  
पूजयेच्च ततो देवं शक्त्यङ्गावयवान्वितम् ॥ ९२ ॥
</details>
  
आचार्यस्य ततो विप्र कुर्यान्मण्डलकं शुभम् ।  
{{२६२}}

तत्रासनवरं दद्यात्पूजितं व्याप्तिभावितम् ॥ ९३ ॥  
  

<details open><summary>विश्वास-प्रस्तुतिः</summary>

विनिवेश्याथ वै तत्र प्रेतनाम्नाऽभिमन्त्रितम् ।  
पूर्वोक्तेन विधानेन न्यास आवाहनं भवेत् ॥ ९४ ॥
</details>

<details><summary>मूलम्</summary>

विनिवेश्याथ वै तत्र प्रेतनाम्नाऽभिमन्त्रितम् ।  
पूर्वोक्तेन विधानेन न्यास आवाहनं भवेत् ॥ ९४ ॥
</details>
  

<details open><summary>विश्वास-प्रस्तुतिः</summary>

अर्घ्यपाद्ये ततो दद्यान्नामगोत्रेण नारद ।  
पुष्पधूपार्चितं कुर्याद्यथाशक्त्यम्बरादिभिः ॥ ९५ ॥
</details>

<details><summary>मूलम्</summary>

अर्घ्यपाद्ये ततो दद्यान्नामगोत्रेण नारद ।  
पुष्पधूपार्चितं कुर्याद्यथाशक्त्यम्बरादिभिः ॥ ९५ ॥
</details>
  

<details open><summary>विश्वास-प्रस्तुतिः</summary>

मृतोपकरणं सर्वं तस्यैव विनिवेद्य च ।  
अनुज्ञां पूर्ववल्लब्ध्वा पित्रर्थं (प्रेतार्थं ?) यागमारभेत् ॥ ९६ ॥
</details>

<details><summary>मूलम्</summary>

मृतोपकरणं सर्वं तस्यैव विनिवेद्य च ।  
अनुज्ञां पूर्ववल्लब्ध्वा पित्रर्थं (प्रेतार्थं ?) यागमारभेत् ॥ ९६ ॥
</details>
  

<details open><summary>विश्वास-प्रस्तुतिः</summary>

पूर्वोक्तेन विधानेन किञ्चित्तत्रापि चोच्यते ।  
नैवेद्यपिण्डं गायत्र्या निवेद्यामृतगोलवत् ॥ ९७ ॥
</details>

<details><summary>मूलम्</summary>

पूर्वोक्तेन विधानेन किञ्चित्तत्रापि चोच्यते ।  
नैवेद्यपिण्डं गायत्र्या निवेद्यामृतगोलवत् ॥ ९७ ॥
</details>
  

<details open><summary>विश्वास-प्रस्तुतिः</summary>

ध्यात्वाह्लादकराकीर्णं स्थितं धामत्रयोपरि ।  
तन्मध्ये मूलमन्त्रेण स्वधाशब्दान्वितेन तु ॥ ९८ ॥
</details>

<details><summary>मूलम्</summary>

ध्यात्वाह्लादकराकीर्णं स्थितं धामत्रयोपरि ।  
तन्मध्ये मूलमन्त्रेण स्वधाशब्दान्वितेन तु ॥ ९८ ॥
</details>
  

<details open><summary>विश्वास-प्रस्तुतिः</summary>

मूर्तिं प्रेतमयीं ध्यायेन्नारायणकलोद्भवाम् ।  
लक्ष्म्याद्यमखिलं तत्र लयन्यासं प्रकल्पयेत् ॥ ९९ ॥
</details>

<details><summary>मूलम्</summary>

मूर्तिं प्रेतमयीं ध्यायेन्नारायणकलोद्भवाम् ।  
लक्ष्म्याद्यमखिलं तत्र लयन्यासं प्रकल्पयेत् ॥ ९९ ॥
</details>
  

<details open><summary>विश्वास-प्रस्तुतिः</summary>

तमर्घ्याद्यैरथो भोगैर्मूलमन्त्रेण पूजयेत् ।  
मुद्रां बध्वा जपित्वा च वह्निस्थे चाग्रतो हरेः ॥ १०० ॥
</details>

<details><summary>मूलम्</summary>

तमर्घ्याद्यैरथो भोगैर्मूलमन्त्रेण पूजयेत् ।  
मुद्रां बध्वा जपित्वा च वह्निस्थे चाग्रतो हरेः ॥ १०० ॥
</details>
  

<details open><summary>विश्वास-प्रस्तुतिः</summary>

दक्षिणाग्रेषु दर्भेषु एकमेव समाचरेत् ।  
तिलोदकान्तं सकलमाचार्यं भोजयेत्ततः ॥ १०१ ॥
</details>

<details><summary>मूलम्</summary>

दक्षिणाग्रेषु दर्भेषु एकमेव समाचरेत् ।  
तिलोदकान्तं सकलमाचार्यं भोजयेत्ततः ॥ १०१ ॥
</details>
  

<details open><summary>विश्वास-प्रस्तुतिः</summary>

भुञ्जानस्य मुने तस्य अग्रस्थो नृहरिं जपेत् ।  
तद्भोजनावसाने नु मन्त्रपीठस्य चाग्रतः ॥ १०२ ॥
</details>

<details><summary>मूलम्</summary>

भुञ्जानस्य मुने तस्य अग्रस्थो नृहरिं जपेत् ।  
तद्भोजनावसाने नु मन्त्रपीठस्य चाग्रतः ॥ १०२ ॥
</details>
  

<details open><summary>विश्वास-प्रस्तुतिः</summary>

अर्घ्यपात्रेण विप्रेन्द्र भूयो दद्यात्तिलोदकम् ।  
भुक्तशेषं तु सिद्धान्नं गृहीत्वाऽर्घ्योदकान्वितम् ॥ १०३ ॥
</details>

<details><summary>मूलम्</summary>

अर्घ्यपात्रेण विप्रेन्द्र भूयो दद्यात्तिलोदकम् ।  
भुक्तशेषं तु सिद्धान्नं गृहीत्वाऽर्घ्योदकान्वितम् ॥ १०३ ॥
</details>
  

<details open><summary>विश्वास-प्रस्तुतिः</summary>

भूतानां तर्पणार्थाय विकिरेत्पूर्ववद्बलिम् ।  
सन्तृप्तस्याग्रतश्चैव हृन्मन्त्रेणामृतेन तु ॥ १०४ ॥
</details>

<details><summary>मूलम्</summary>

भूतानां तर्पणार्थाय विकिरेत्पूर्ववद्बलिम् ।  
सन्तृप्तस्याग्रतश्चैव हृन्मन्त्रेणामृतेन तु ॥ १०४ ॥
</details>
  

<details open><summary>विश्वास-प्रस्तुतिः</summary>

परमेश्वरयुक्तेन नमोऽन्तेनामलादिना ।  
सम्पन्नमिति सम्पृष्ट्वा दद्यादाचमनं ततः ॥ १०५ ॥
</details>

<details><summary>मूलम्</summary>

परमेश्वरयुक्तेन नमोऽन्तेनामलादिना ।  
सम्पन्नमिति सम्पृष्ट्वा दद्यादाचमनं ततः ॥ १०५ ॥
</details>
  

<details open><summary>विश्वास-प्रस्तुतिः</summary>

उच्छिष्टमुपसंहृत्य अस्त्रेणाभ्युक्षयेत्क्षितिम् ।  
भगवत्प्रीणनं कुर्याद्गृहीत्वा दक्षिणां तु वै ॥ १०६ ॥
</details>

<details><summary>मूलम्</summary>

उच्छिष्टमुपसंहृत्य अस्त्रेणाभ्युक्षयेत्क्षितिम् ।  
भगवत्प्रीणनं कुर्याद्गृहीत्वा दक्षिणां तु वै ॥ १०६ ॥
</details>
  

<details open><summary>विश्वास-प्रस्तुतिः</summary>

वह्निस्थस्य तु मन्त्रस्य दद्यात्पूर्णाहुतिं द्विज ।  
हृदयाम्बुजमध्ये तु तेजःपुञ्जप्रभं महत् ॥ १०७ ॥
</details>

<details><summary>मूलम्</summary>

वह्निस्थस्य तु मन्त्रस्य दद्यात्पूर्णाहुतिं द्विज ।  
हृदयाम्बुजमध्ये तु तेजःपुञ्जप्रभं महत् ॥ १०७ ॥
</details>
  
{{२६३}}


<details open><summary>विश्वास-प्रस्तुतिः</summary>

मन्त्रेशमुपसंहृत्य पीठपिण्डाग्निमध्यगम् ।  
विधिनाऽनेन वै कुर्यान्मासं मासं महामुने ॥ १०८ ॥
</details>

<details><summary>मूलम्</summary>

मन्त्रेशमुपसंहृत्य पीठपिण्डाग्निमध्यगम् ।  
विधिनाऽनेन वै कुर्यान्मासं मासं महामुने ॥ १०८ ॥
</details>
  
## अथ प्रेतत्वनिवर्तकमाब्दिकश्राद्धम्  
  

<details open><summary>विश्वास-प्रस्तुतिः</summary>

वत्सरे चैव निष्पन्ने मासे चैव त्रयोदशे ।  
प्रेतत्वस्योपशान्त्यर्थं पितृश्राद्धं समाचरेत् ॥ १०९ ॥
</details>

<details><summary>मूलम्</summary>

वत्सरे चैव निष्पन्ने मासे चैव त्रयोदशे ।  
प्रेतत्वस्योपशान्त्यर्थं पितृश्राद्धं समाचरेत् ॥ १०९ ॥
</details>
  

<details open><summary>विश्वास-प्रस्तुतिः</summary>

स्नानाद्यं होमपर्यन्तं कुर्यादादौ द्विजाह्निकम् ।  
संस्कृतेऽग्नौ तु सिद्धेऽग्नौ घृतक्षीरमधुप्लुते ॥ ११० ॥
</details>

<details><summary>मूलम्</summary>

स्नानाद्यं होमपर्यन्तं कुर्यादादौ द्विजाह्निकम् ।  
संस्कृतेऽग्नौ तु सिद्धेऽग्नौ घृतक्षीरमधुप्लुते ॥ ११० ॥
</details>
  

<details open><summary>विश्वास-प्रस्तुतिः</summary>

आहूय भगवद्भक्तानाचार्यांश्च क्रियापरान् ।  
चतुरोदङ्मुखान् न्यस्य पीठन्यासक्रमेण तु ॥ १११ ॥
</details>

<details><summary>मूलम्</summary>

आहूय भगवद्भक्तानाचार्यांश्च क्रियापरान् ।  
चतुरोदङ्मुखान् न्यस्य पीठन्यासक्रमेण तु ॥ १११ ॥
</details>
  

<details open><summary>विश्वास-प्रस्तुतिः</summary>

द्वावन्यौ पूर्ववक्त्रौ च विनिवेश्यासनद्वये ।  
चतुर्णामनिरुद्धाद्यैर्मन्त्रैर्न्यासं समाचरेत् ॥ ११२ ॥
</details>

<details><summary>मूलम्</summary>

द्वावन्यौ पूर्ववक्त्रौ च विनिवेश्यासनद्वये ।  
चतुर्णामनिरुद्धाद्यैर्मन्त्रैर्न्यासं समाचरेत् ॥ ११२ ॥
</details>
  

<details open><summary>विश्वास-प्रस्तुतिः</summary>

मूलीयमङ्गषट्कं तु ह्येकैकस्याथ विन्यसेत् ।  
आपादान्मूर्धपर्यन्तं द्वाभ्यामस्त्रं तु देहगम् ॥ ११३ ॥
</details>

<details><summary>मूलम्</summary>

मूलीयमङ्गषट्कं तु ह्येकैकस्याथ विन्यसेत् ।  
आपादान्मूर्धपर्यन्तं द्वाभ्यामस्त्रं तु देहगम् ॥ ११३ ॥
</details>
  

<details open><summary>विश्वास-प्रस्तुतिः</summary>

जातियुक्तं तदेवास्त्रं स्वसञ्ज्ञापरिभूषितम् ।  
ताभ्यां षडङ्गन्यासार्थं कृत्वा देहे करे न्यसेत् ॥ ११४ ॥
</details>

<details><summary>मूलम्</summary>

जातियुक्तं तदेवास्त्रं स्वसञ्ज्ञापरिभूषितम् ।  
ताभ्यां षडङ्गन्यासार्थं कृत्वा देहे करे न्यसेत् ॥ ११४ ॥
</details>
  

<details open><summary>विश्वास-प्रस्तुतिः</summary>

यदर्थं क्रियते श्राद्धं सञ्ज्ञा तस्यानिरुद्धकी ।  
पितुः सञ्ज्ञां च विन्यस्य प्रद्युम्नस्यामितात्मनः ॥ ११५ ॥
</details>

<details><summary>मूलम्</summary>

यदर्थं क्रियते श्राद्धं सञ्ज्ञा तस्यानिरुद्धकी ।  
पितुः सञ्ज्ञां च विन्यस्य प्रद्युम्नस्यामितात्मनः ॥ ११५ ॥
</details>
  

<details open><summary>विश्वास-प्रस्तुतिः</summary>

सङ्कर्षणं तु मन्त्रेशं कल्पयेच्च पितामहम् ।  
प्रपितामहसञ्ज्ञं तु वासुदेवं प्रकल्पयेत् ॥ ११६ ॥
</details>

<details><summary>मूलम्</summary>

सङ्कर्षणं तु मन्त्रेशं कल्पयेच्च पितामहम् ।  
प्रपितामहसञ्ज्ञं तु वासुदेवं प्रकल्पयेत् ॥ ११६ ॥
</details>
  

<details open><summary>विश्वास-प्रस्तुतिः</summary>

विधिनाथाप्ययाख्येन अर्घ्यपुष्पादिभिर्यजेत् ।  
प्रार्थयित्वा ततोऽनुज्ञां मन्त्रेशं प्रतिमागतम् ॥ ११७ ॥
</details>

<details><summary>मूलम्</summary>

विधिनाथाप्ययाख्येन अर्घ्यपुष्पादिभिर्यजेत् ।  
प्रार्थयित्वा ततोऽनुज्ञां मन्त्रेशं प्रतिमागतम् ॥ ११७ ॥
</details>
  

<details open><summary>विश्वास-प्रस्तुतिः</summary>

विभवेनार्चयित्वा तु स्नानाद्येन महामते ।  
चन्दनाभरणस्रग्भिर्वस्त्रैर्धूपैस्तथाऽञ्जनैः ॥ ११८ ॥
</details>

<details><summary>मूलम्</summary>

विभवेनार्चयित्वा तु स्नानाद्येन महामते ।  
चन्दनाभरणस्रग्भिर्वस्त्रैर्धूपैस्तथाऽञ्जनैः ॥ ११८ ॥
</details>
  

<details open><summary>विश्वास-प्रस्तुतिः</summary>

दीपेन मधुपर्केण परमान्नेन मात्रया ।  
स्तोत्रमन्त्रनमस्कारैः सुमनोभिरनन्तरम् ॥ ११९ ॥
</details>

<details><summary>मूलम्</summary>

दीपेन मधुपर्केण परमान्नेन मात्रया ।  
स्तोत्रमन्त्रनमस्कारैः सुमनोभिरनन्तरम् ॥ ११९ ॥
</details>
  

<details open><summary>विश्वास-प्रस्तुतिः</summary>

तमेवानलमध्ये तु सन्निधीकृत्य पूजयेत् ।  
ततोऽस्त्रमन्त्रजप्तेषु पात्रेषूद्धृत्य भक्तितः ॥ १२० ॥
</details>

<details><summary>मूलम्</summary>

तमेवानलमध्ये तु सन्निधीकृत्य पूजयेत् ।  
ततोऽस्त्रमन्त्रजप्तेषु पात्रेषूद्धृत्य भक्तितः ॥ १२० ॥
</details>
  

<details open><summary>विश्वास-प्रस्तुतिः</summary>

पितृसन्धानसिद्ध्यर्थं नैवेद्यान्नचतुष्टयम् ।  
व्यञ्जनादिसमायुक्तं मध्वाज्यतिलभावितम् ॥ १२१ ॥
</details>

<details><summary>मूलम्</summary>

पितृसन्धानसिद्ध्यर्थं नैवेद्यान्नचतुष्टयम् ।  
व्यञ्जनादिसमायुक्तं मध्वाज्यतिलभावितम् ॥ १२१ ॥
</details>
  
{{२६४}}


<details open><summary>विश्वास-प्रस्तुतिः</summary>

सम्प्रोक्ष्य चानिरुद्धाद्यैर्मूलमन्त्रेण वै विभोः ।  
संहारक्रमयोगेन एकैकं विनिवेद्य च ॥ १२२ ॥
</details>

<details><summary>मूलम्</summary>

सम्प्रोक्ष्य चानिरुद्धाद्यैर्मूलमन्त्रेण वै विभोः ।  
संहारक्रमयोगेन एकैकं विनिवेद्य च ॥ १२२ ॥
</details>
  

<details open><summary>विश्वास-प्रस्तुतिः</summary>

ततोऽन्नपात्रमेकैकमानयेत्संस्कृतं पुरा ।  
तथारूपं तु तं ध्यायेच्चतुर्धा भेदभावितम् ॥ १२३ ॥
</details>

<details><summary>मूलम्</summary>

ततोऽन्नपात्रमेकैकमानयेत्संस्कृतं पुरा ।  
तथारूपं तु तं ध्यायेच्चतुर्धा भेदभावितम् ॥ १२३ ॥
</details>
  

<details open><summary>विश्वास-प्रस्तुतिः</summary>

बहुभिन्नाऽन्नशक्तिभ्य उत्तरोत्तरतां गताः ।  
अनिरुद्धादिभेदेन वासुदेवावसानतः ॥ १२४ ॥
</details>

<details><summary>मूलम्</summary>

बहुभिन्नाऽन्नशक्तिभ्य उत्तरोत्तरतां गताः ।  
अनिरुद्धादिभेदेन वासुदेवावसानतः ॥ १२४ ॥
</details>
  

<details open><summary>विश्वास-प्रस्तुतिः</summary>

रसशक्तिश्च या चासौ साऽनिरुद्धो महामते ।  
प्रद्युम्नो वीर्यशक्तिः स्यात् धृतिशक्तिस्ततोऽच्युतः ॥ १२५ ॥
</details>

<details><summary>मूलम्</summary>

रसशक्तिश्च या चासौ साऽनिरुद्धो महामते ।  
प्रद्युम्नो वीर्यशक्तिः स्यात् धृतिशक्तिस्ततोऽच्युतः ॥ १२५ ॥
</details>
  

<details open><summary>विश्वास-प्रस्तुतिः</summary>

आनन्दशक्तिर्याऽन्नोत्था वासुदेवस्तु स स्मृतः ।  
एवं स्मृत्वा ततो ध्यात्वा मन्त्रैः स्वैः स्वैः पृथक् पृथक् ॥ १२६ ॥
</details>

<details><summary>मूलम्</summary>

आनन्दशक्तिर्याऽन्नोत्था वासुदेवस्तु स स्मृतः ।  
एवं स्मृत्वा ततो ध्यात्वा मन्त्रैः स्वैः स्वैः पृथक् पृथक् ॥ १२६ ॥
</details>
  

<details open><summary>विश्वास-प्रस्तुतिः</summary>

न्यासमन्नशरीराणां देवानां विद्धि पूर्ववत् ।  
हृदाद्यस्त्रावसानं च एवं मूर्तिमयं द्विज ॥ १२७ ॥
</details>

<details><summary>मूलम्</summary>

न्यासमन्नशरीराणां देवानां विद्धि पूर्ववत् ।  
हृदाद्यस्त्रावसानं च एवं मूर्तिमयं द्विज ॥ १२७ ॥
</details>
  

<details open><summary>विश्वास-प्रस्तुतिः</summary>

तन्नैवेद्यचतुष्कं तु लोलीभूतं गतं त्वपि ।  
मन्त्रमित्यन्नभेदेन अर्घ्यपात्रादिना यजेत् ॥ १२८ ॥
</details>

<details><summary>मूलम्</summary>

तन्नैवेद्यचतुष्कं तु लोलीभूतं गतं त्वपि ।  
मन्त्रमित्यन्नभेदेन अर्घ्यपात्रादिना यजेत् ॥ १२८ ॥
</details>
  

<details open><summary>विश्वास-प्रस्तुतिः</summary>

नामगोत्रादिना प्राग्वद्देवेशं प्रीणयेत्ततः ।  
ततोऽग्निस्थाच्युतस्याग्रे तृप्तस्याज्यादिना पुरा ॥ १२९ ॥
</details>

<details><summary>मूलम्</summary>

नामगोत्रादिना प्राग्वद्देवेशं प्रीणयेत्ततः ।  
ततोऽग्निस्थाच्युतस्याग्रे तृप्तस्याज्यादिना पुरा ॥ १२९ ॥
</details>
  

<details open><summary>विश्वास-प्रस्तुतिः</summary>

एवमेव चतुर्धा वै कृत्वा चान्नमयीं क्रियाम् ।  
तत्रापि प्रीणनं कृत्वा पितृनाथस्य वै प्रभोः ॥ १३० ॥
</details>

<details><summary>मूलम्</summary>

एवमेव चतुर्धा वै कृत्वा चान्नमयीं क्रियाम् ।  
तत्रापि प्रीणनं कृत्वा पितृनाथस्य वै प्रभोः ॥ १३० ॥
</details>
  

<details open><summary>विश्वास-प्रस्तुतिः</summary>

त्वदग्रे प्रीतये पीत्वा पितृयागमिदं मया ।  
कृतं मन्त्रात्मने हि त्वां --- स्वधा ॐ नमोनमः(?) ॥ १३१ ॥
</details>

<details><summary>मूलम्</summary>

त्वदग्रे प्रीतये पीत्वा पितृयागमिदं मया ।  
कृतं मन्त्रात्मने हि त्वां --- स्वधा ॐ नमोनमः(?) ॥ १३१ ॥
</details>
  

<details open><summary>विश्वास-प्रस्तुतिः</summary>

हृन्मन्त्रेण ततो दद्यादेकैकस्य तिलोदकम् ।  
अग्रतोऽन्नशरीरस्य मन्त्रमूर्त्यात्मनः पितॄन् ॥ १३२ ॥
</details>

<details><summary>मूलम्</summary>

हृन्मन्त्रेण ततो दद्यादेकैकस्य तिलोदकम् ।  
अग्रतोऽन्नशरीरस्य मन्त्रमूर्त्यात्मनः पितॄन् ॥ १३२ ॥
</details>
  

<details open><summary>विश्वास-प्रस्तुतिः</summary>

अथाप्ययेन विधिना अन्नवीर्यमयान्पितॄन् ।  
देवतामन्त्रचैतन्ये शान्तभावं गतान्स्मरेत् ॥ १३३ ॥
</details>

<details><summary>मूलम्</summary>

अथाप्ययेन विधिना अन्नवीर्यमयान्पितॄन् ।  
देवतामन्त्रचैतन्ये शान्तभावं गतान्स्मरेत् ॥ १३३ ॥
</details>
  

<details open><summary>विश्वास-प्रस्तुतिः</summary>

कर्मवाङ्मनसाभ्यां च यथा तदवधारय ।  
किञ्चिच्च पूर्वं नैवेद्यादादायान्नं तु पाणिना ॥ १३४ ॥
</details>

<details><summary>मूलम्</summary>

कर्मवाङ्मनसाभ्यां च यथा तदवधारय ।  
किञ्चिच्च पूर्वं नैवेद्यादादायान्नं तु पाणिना ॥ १३४ ॥
</details>
  

<details open><summary>विश्वास-प्रस्तुतिः</summary>

तदूर्ध्वस्थेऽन्नकवले पूर्वमुच्चार्य मेलयेत् ।  
नामगोत्रावसानं च पितृमन्त्रं पुरोदितम् ॥ १३५ ॥
</details>

<details><summary>मूलम्</summary>

तदूर्ध्वस्थेऽन्नकवले पूर्वमुच्चार्य मेलयेत् ।  
नामगोत्रावसानं च पितृमन्त्रं पुरोदितम् ॥ १३५ ॥
</details>
  
अधीशमन्त्रं तदनु स्वधाम्नि व्रज वै पदम् ।  
{{२६५}}

नमस्कारान्वितेनैवमुक्त्वैवं भावयेत्ततः ॥ १३६ ॥  
  

<details open><summary>विश्वास-प्रस्तुतिः</summary>

प्रद्युम्नात्मनि संलीनमन्नवीर्यं(र्ये ?) शशिप्रभम्(भे ?) ।  
पितरं(?) तारकाकारमनिरुद्धं ज्वलत्प्रभम् ॥ १३७ ॥
</details>

<details><summary>मूलम्</summary>

प्रद्युम्नात्मनि संलीनमन्नवीर्यं(र्ये ?) शशिप्रभम्(भे ?) ।  
पितरं(?) तारकाकारमनिरुद्धं ज्वलत्प्रभम् ॥ १३७ ॥
</details>
  

<details open><summary>विश्वास-प्रस्तुतिः</summary>

चिद्धर्मविभवोपेतमेवं कृत्वा ततो द्विज ।  
मेलयेद्विधिनाऽनेन अन्नं प्रद्युम्नभावितम् ॥ १३८ ॥
</details>

<details><summary>मूलम्</summary>

चिद्धर्मविभवोपेतमेवं कृत्वा ततो द्विज ।  
मेलयेद्विधिनाऽनेन अन्नं प्रद्युम्नभावितम् ॥ १३८ ॥
</details>
  

<details open><summary>विश्वास-प्रस्तुतिः</summary>

सङ्कर्षणे महाधाम्नि वासुदेवे च तं पुनः ।  
वासुदेवोऽपि भगवान् परस्मिन्नव्यये पदे ॥ १३९ ॥
</details>

<details><summary>मूलम्</summary>

सङ्कर्षणे महाधाम्नि वासुदेवे च तं पुनः ।  
वासुदेवोऽपि भगवान् परस्मिन्नव्यये पदे ॥ १३९ ॥
</details>
  

<details open><summary>विश्वास-प्रस्तुतिः</summary>

शान्तेऽनन्ते तु पूर्वोक्ते यत्रस्थो न भवेत्पुनः ।  
कृत्वैवं पितृसन्धानं हरेरग्रेऽग्निसन्निधौ ॥ १४० ॥
</details>

<details><summary>मूलम्</summary>

शान्तेऽनन्ते तु पूर्वोक्ते यत्रस्थो न भवेत्पुनः ।  
कृत्वैवं पितृसन्धानं हरेरग्रेऽग्निसन्निधौ ॥ १४० ॥
</details>
  

<details open><summary>विश्वास-प्रस्तुतिः</summary>

भोजनं च ततो दद्यात्पूजितानां पुरा द्विज ।  
यथाक्रमं ततः पृच्छेत्तृप्तिमन्नपरां तु तान् ॥ १४१ ॥
</details>

<details><summary>मूलम्</summary>

भोजनं च ततो दद्यात्पूजितानां पुरा द्विज ।  
यथाक्रमं ततः पृच्छेत्तृप्तिमन्नपरां तु तान् ॥ १४१ ॥
</details>
  

<details open><summary>विश्वास-प्रस्तुतिः</summary>

स्वाचान्तानन्ततो दद्याद्विष्णोरग्रे तु दक्षिणाम् ।  
हृन्मन्त्रेण तु तैर्वाच्या प्रीतिर्नारायणी परा ॥ १४२ ॥
</details>

<details><summary>मूलम्</summary>

स्वाचान्तानन्ततो दद्याद्विष्णोरग्रे तु दक्षिणाम् ।  
हृन्मन्त्रेण तु तैर्वाच्या प्रीतिर्नारायणी परा ॥ १४२ ॥
</details>
  
ततः पूर्णाहुतिं दद्यात् क्षन्तव्यो द्विज मन्त्रराट् ।  
  
## पैतामहान्नशेषस्य जायायै प्रदानम्  
  
प्राग्वन्ममेति(?)नैवेद्यं मूलमन्त्राभिमन्त्रितम् ॥ १४३ ॥  
  

<details open><summary>विश्वास-प्रस्तुतिः</summary>

प्रयतायां तु जायायां दद्यात् क्षीराज्यभावितम् ।  
सुतत्वेन तु संसिद्धिं तत्कुक्षौ चोपयान्ति च ॥ १४४ ॥
</details>

<details><summary>मूलम्</summary>

प्रयतायां तु जायायां दद्यात् क्षीराज्यभावितम् ।  
सुतत्वेन तु संसिद्धिं तत्कुक्षौ चोपयान्ति च ॥ १४४ ॥
</details>
  
अथ तेनोदकेनैव लक्ष्मीसौभाग्यभाजनम् ।  
  
## शेषान्नसंविभजनम्  
  
ज्ञानधर्मक्रियासक्तस्सत्यव्रतपरायणः ॥ १४५ ॥  
  
नियोजनादि वै कुर्यान्नैवेद्यस्यैव पूर्ववत् ।  
  
## पितॄणां विसर्जनप्रकारः  
  
पादा(द्या ?)र्घ्यपात्रमुत्पाद्य हृन्मन्त्रेण तु वै पुरा ॥ १४६ ॥  
  
स्वमन्त्रेण पितॄन्सर्वांस्तत्रस्थान् खगतान् स्मरेत् ।  
  
## नेत्रावमार्जनम्  
  
अथ तेनोदकेनैव नेत्रमन्त्रेण लोचने ॥ १४७ ॥  
  
{{२६६}}


<details open><summary>विश्वास-प्रस्तुतिः</summary>

अवमार्ज्योदकं तद्वै स्थाने निक्षिप्य पावने ।  
इति मन्त्रमयश्राद्धं कुरुते सुगतिप्रदम् ॥ १४८ ॥
</details>

<details><summary>मूलम्</summary>

अवमार्ज्योदकं तद्वै स्थाने निक्षिप्य पावने ।  
इति मन्त्रमयश्राद्धं कुरुते सुगतिप्रदम् ॥ १४८ ॥
</details>
  
## गुर्वादिश्राद्धस्य समयज्ञादिभिः कर्तव्यता  
  

<details open><summary>विश्वास-प्रस्तुतिः</summary>

समयज्ञादिकैः कार्यं गुरूणामात्मसिद्धये ।  
पित्रादीनां च स्वसुतैर्गुरुभिश्चानुकम्पया ॥ १४९ ॥
</details>

<details><summary>मूलम्</summary>

समयज्ञादिकैः कार्यं गुरूणामात्मसिद्धये ।  
पित्रादीनां च स्वसुतैर्गुरुभिश्चानुकम्पया ॥ १४९ ॥
</details>
  

<details open><summary>विश्वास-प्रस्तुतिः</summary>

समयव्रतपूर्वाणां शिष्याणां भावितात्मनाम् ।  
यद्यप्यनुप्रयोज्यं स्याच्छ्राद्धं सद्दीक्षितस्य च ॥ १५० ॥
</details>

<details><summary>मूलम्</summary>

समयव्रतपूर्वाणां शिष्याणां भावितात्मनाम् ।  
यद्यप्यनुप्रयोज्यं स्याच्छ्राद्धं सद्दीक्षितस्य च ॥ १५० ॥
</details>
  

<details open><summary>विश्वास-प्रस्तुतिः</summary>

क्रियासञ्ज्ञेन तत्रापि कार्यमात्महिताप्तये ।  
दीक्षासममिदं श्राद्धं कुगतेः सुगतिप्रदम् ॥ १५१ ॥
</details>

<details><summary>मूलम्</summary>

क्रियासञ्ज्ञेन तत्रापि कार्यमात्महिताप्तये ।  
दीक्षासममिदं श्राद्धं कुगतेः सुगतिप्रदम् ॥ १५१ ॥
</details>
  

<details open><summary>विश्वास-प्रस्तुतिः</summary>

सदैव दीक्षितानां च यागे यज्ञे च वैष्णवे ।  
तस्मात्सर्वप्रयत्नेन यथालब्धेन केनचित् ॥ १५२ ॥
</details>

<details><summary>मूलम्</summary>

सदैव दीक्षितानां च यागे यज्ञे च वैष्णवे ।  
तस्मात्सर्वप्रयत्नेन यथालब्धेन केनचित् ॥ १५२ ॥
</details>
  
वस्तुनाऽपि पवित्रेण इदं श्राद्धं समापयेत् ।  
  
## श्राद्धानुष्ठानस्य प्रशंसा  
  
कदन्नेन कुदेशे च अपात्रे चापि नारद ॥ १५३ ॥  
  

<details open><summary>विश्वास-प्रस्तुतिः</summary>

ध्यानविज्ञानमन्त्राद्यैः सम्पाद्यं विद्धि शाश्वतम् ।  
देशकाले तथा पात्रे श्रद्धापूतं तु किं पुनः ॥ १५४ ॥
</details>

<details><summary>मूलम्</summary>

ध्यानविज्ञानमन्त्राद्यैः सम्पाद्यं विद्धि शाश्वतम् ।  
देशकाले तथा पात्रे श्रद्धापूतं तु किं पुनः ॥ १५४ ॥
</details>
  

<details open><summary>विश्वास-प्रस्तुतिः</summary>

वैष्णवः परमं पात्रं देश आयतनं हरेः ।  
द्वादशी सर्वकालानामुत्तमा परिकीर्तिता ॥ १५५ ॥
</details>

<details><summary>मूलम्</summary>

वैष्णवः परमं पात्रं देश आयतनं हरेः ।  
द्वादशी सर्वकालानामुत्तमा परिकीर्तिता ॥ १५५ ॥
</details>
  

<details open><summary>विश्वास-प्रस्तुतिः</summary>

इति श्रीपाञ्चरात्रे जयाख्यसंहितायां श्राद्धविधानं नाम   
त्रयोविंशः पटलः ॥ २३ ॥
</details>

<details><summary>मूलम्</summary>

इति श्रीपाञ्चरात्रे जयाख्यसंहितायां श्राद्धविधानं नाम   
त्रयोविंशः पटलः ॥ २३ ॥
</details>
  
  
  
  