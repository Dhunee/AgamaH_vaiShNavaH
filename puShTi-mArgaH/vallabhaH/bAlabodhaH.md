---
title: बालबोधः (वल्लभाचार्यविरचितः)

---
  
 बालबोधः

<details open><summary>विश्वास-प्रस्तुतिः</summary>

नत्वा हरिं सदानन्दं सर्वसिद्धान्तसङ्ग्रहम् ।  
बालप्रबोधनार्थाय वदामि सुविनिश्चितम् ॥ १॥
</details>

<details><summary>मूलम्</summary>

नत्वा हरिं सदानन्दं सर्वसिद्धान्तसङ्ग्रहम् ।  
बालप्रबोधनार्थाय वदामि सुविनिश्चितम् ॥ १॥
</details>

<details open><summary>विश्वास-प्रस्तुतिः</summary>

धर्मार्थकाममोक्षाख्याश्चत्वारोऽर्था मनीषिणाम् ।  
जीवेश्वरविचारेण द्विधा ते हि विचारिताः ॥ २॥
</details>

<details><summary>मूलम्</summary>

धर्मार्थकाममोक्षाख्याश्चत्वारोऽर्था मनीषिणाम् ।  
जीवेश्वरविचारेण द्विधा ते हि विचारिताः ॥ २॥
</details>

<details open><summary>विश्वास-प्रस्तुतिः</summary>

अलौकिकास्तु वेदोक्ता साध्यसाधनसंयुताः ।  
लौकिका ऋषिभिः प्रोक्तास्तथैवेश्वरशिक्षया ॥ ३॥
</details>

<details><summary>मूलम्</summary>

अलौकिकास्तु वेदोक्ता साध्यसाधनसंयुताः ।  
लौकिका ऋषिभिः प्रोक्तास्तथैवेश्वरशिक्षया ॥ ३॥
</details>

<details open><summary>विश्वास-प्रस्तुतिः</summary>

लौकिकांस्तु प्रवक्ष्यामि वेदादाद्या यतः स्थिताः ।  
धर्मशास्त्राणि नीतिश्च कामशास्त्राणि च क्रमात् ॥ ४॥
</details>

<details><summary>मूलम्</summary>

लौकिकांस्तु प्रवक्ष्यामि वेदादाद्या यतः स्थिताः ।  
धर्मशास्त्राणि नीतिश्च कामशास्त्राणि च क्रमात् ॥ ४॥
</details>

<details open><summary>विश्वास-प्रस्तुतिः</summary>

त्रिवर्गसाधकानीति न तन्निर्णय उच्यते ।  
मोक्षे चत्वारि शास्त्राणि लौकिके परतः स्वतः ॥ ५॥
</details>

<details><summary>मूलम्</summary>

त्रिवर्गसाधकानीति न तन्निर्णय उच्यते ।  
मोक्षे चत्वारि शास्त्राणि लौकिके परतः स्वतः ॥ ५॥
</details>

<details open><summary>विश्वास-प्रस्तुतिः</summary>

द्विधे द्वे द्वे स्वस्ततः साङ्ख्ययोगौ प्रकीर्तितौ ।  
त्यागात्यागविभागेन साङ्ख्ये त्यागः प्रकीर्तितः ॥ ६॥
</details>

<details><summary>मूलम्</summary>

द्विधे द्वे द्वे स्वस्ततः साङ्ख्ययोगौ प्रकीर्तितौ ।  
त्यागात्यागविभागेन साङ्ख्ये त्यागः प्रकीर्तितः ॥ ६॥
</details>

<details open><summary>विश्वास-प्रस्तुतिः</summary>

अहन्ताममतानाशे सर्वथा निरहङ्कृतः ।  
स्वरूपस्थो यदा जीवः कृतार्थः स निगद्यते ॥ ७॥
</details>

<details><summary>मूलम्</summary>

अहन्ताममतानाशे सर्वथा निरहङ्कृतः ।  
स्वरूपस्थो यदा जीवः कृतार्थः स निगद्यते ॥ ७॥
</details>

<details open><summary>विश्वास-प्रस्तुतिः</summary>

तदर्थं प्रक्रिया काचित्पुराणेऽपि निरूपिता ।  
ऋषिभिर्बहुधा प्रोक्ता फलमेकमबाह्यतः ॥ ८॥
</details>

<details><summary>मूलम्</summary>

तदर्थं प्रक्रिया काचित्पुराणेऽपि निरूपिता ।  
ऋषिभिर्बहुधा प्रोक्ता फलमेकमबाह्यतः ॥ ८॥
</details>

<details open><summary>विश्वास-प्रस्तुतिः</summary>

अत्यागे योगमार्गो हि त्यागोऽपि मनसैव हि ।  
यमादयस्तु कर्तव्याः सिद्धे योगे कृतार्थता ॥ ९॥
</details>

<details><summary>मूलम्</summary>

अत्यागे योगमार्गो हि त्यागोऽपि मनसैव हि ।  
यमादयस्तु कर्तव्याः सिद्धे योगे कृतार्थता ॥ ९॥
</details>

<details open><summary>विश्वास-प्रस्तुतिः</summary>

पराश्रयेण मोक्षस्तु द्विधा सोऽपि निरूप्यते ।  
ब्रह्मा ब्राह्मणतां यातस्तद्रूपेण च सेव्यते ॥ १०॥
</details>

<details><summary>मूलम्</summary>

पराश्रयेण मोक्षस्तु द्विधा सोऽपि निरूप्यते ।  
ब्रह्मा ब्राह्मणतां यातस्तद्रूपेण च सेव्यते ॥ १०॥
</details>

<details open><summary>विश्वास-प्रस्तुतिः</summary>

ते सर्वार्था न चाद्येन शास्त्रं किञ्चिदुदीरितम् ।  
अतः शिवश्च विष्णुश्च जगतो हितकारकौ ॥ ११॥
</details>

<details><summary>मूलम्</summary>

ते सर्वार्था न चाद्येन शास्त्रं किञ्चिदुदीरितम् ।  
अतः शिवश्च विष्णुश्च जगतो हितकारकौ ॥ ११॥
</details>

<details open><summary>विश्वास-प्रस्तुतिः</summary>

वस्तुनः स्थितिसंहारौ कार्यौ शास्त्रप्रवर्तकौ ।  
ब्रह्मैव तादृशं यस्मात्सर्वात्मकतयोदितौ ॥ १२॥
</details>

<details><summary>मूलम्</summary>

वस्तुनः स्थितिसंहारौ कार्यौ शास्त्रप्रवर्तकौ ।  
ब्रह्मैव तादृशं यस्मात्सर्वात्मकतयोदितौ ॥ १२॥
</details>

<details open><summary>विश्वास-प्रस्तुतिः</summary>

निर्दोषपूर्णगुणता तत्तच्छास्त्रे तयोः कृता ।  
भोगमोक्षफले दातुं शक्तौ द्वावपि यद्यपि ॥ १३॥
</details>

<details><summary>मूलम्</summary>

निर्दोषपूर्णगुणता तत्तच्छास्त्रे तयोः कृता ।  
भोगमोक्षफले दातुं शक्तौ द्वावपि यद्यपि ॥ १३॥
</details>

<details open><summary>विश्वास-प्रस्तुतिः</summary>

भोगः शिवेन मोक्षस्तु विष्णुनेति विनिश्चयः ।  
लोकेऽपि यत्प्रभुर्भुङ्क्ते तन्न यच्छति कर्हिचित् ॥ १४॥
</details>

<details><summary>मूलम्</summary>

भोगः शिवेन मोक्षस्तु विष्णुनेति विनिश्चयः ।  
लोकेऽपि यत्प्रभुर्भुङ्क्ते तन्न यच्छति कर्हिचित् ॥ १४॥
</details>

<details open><summary>विश्वास-प्रस्तुतिः</summary>

अतिप्रियाय तदपि दीयते क्वचिदेव हि ।  
नियतार्थप्रदानेन तदीयत्वे तदाश्रयः ॥ १५॥
</details>

<details><summary>मूलम्</summary>

अतिप्रियाय तदपि दीयते क्वचिदेव हि ।  
नियतार्थप्रदानेन तदीयत्वे तदाश्रयः ॥ १५॥
</details>

<details open><summary>विश्वास-प्रस्तुतिः</summary>

प्रत्येकं साधनं चैतद्द्वितीयार्थे महान् श्रमः ।  
जीवाः स्वभावतो दुष्टा दोषाभावाय सर्वदा ॥ १६॥
</details>

<details><summary>मूलम्</summary>

प्रत्येकं साधनं चैतद्द्वितीयार्थे महान् श्रमः ।  
जीवाः स्वभावतो दुष्टा दोषाभावाय सर्वदा ॥ १६॥
</details>

<details open><summary>विश्वास-प्रस्तुतिः</summary>

श्रवणादि ततः प्रेम्णा सर्वं कार्यं हि सिद्ध्यति ।  
मोक्षस्तु सुलभो विष्णोर्भोगश्च शिवतस्तथा ॥ १७॥
</details>

<details><summary>मूलम्</summary>

श्रवणादि ततः प्रेम्णा सर्वं कार्यं हि सिद्ध्यति ।  
मोक्षस्तु सुलभो विष्णोर्भोगश्च शिवतस्तथा ॥ १७॥
</details>

<details open><summary>विश्वास-प्रस्तुतिः</summary>

समर्पणेनात्मनो हि तदीयत्वं भवेद्ध्रुवम् ।  
अतदीयतया चापि केवलश्चेत्समाश्रितः ॥ १८॥
</details>

<details><summary>मूलम्</summary>

समर्पणेनात्मनो हि तदीयत्वं भवेद्ध्रुवम् ।  
अतदीयतया चापि केवलश्चेत्समाश्रितः ॥ १८॥
</details>

<details open><summary>विश्वास-प्रस्तुतिः</summary>

तदाश्रयतदीयत्वबुद्ध्यै किञ्चित्समाचरेत् ।  
स्वधर्ममनुतिष्ठन् वै भारद्वैगुण्यमन्यथा ॥  
इत्येवं कथितं सर्वं नैतज्ज्ञाने भ्रमः पुनः ॥ १९॥
</details>

<details><summary>मूलम्</summary>

तदाश्रयतदीयत्वबुद्ध्यै किञ्चित्समाचरेत् ।  
स्वधर्ममनुतिष्ठन् वै भारद्वैगुण्यमन्यथा ॥  
इत्येवं कथितं सर्वं नैतज्ज्ञाने भ्रमः पुनः ॥ १९॥
</details>  
  
इति श्रीवल्लभाचार्यविरचितो बालबोधः सम्पूर्णः ।  
   
