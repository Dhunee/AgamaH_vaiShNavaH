---
title: निरोधलक्षणम्

---
  
 निरोधलक्षणम्

<details open><summary>विश्वास-प्रस्तुतिः</summary>

यच् च दुःखं यशोदाया  
नन्दादीनां च गोकुले ।  
गोपिकानां तु यद् दुःखं  
तद् **दुःखं स्यान् मम** क्वचित् ॥ १॥
</details>

<details><summary>मूलम्</summary>

यच्च दुःखं यशोदाया नन्दादीनां च गोकुले ।  
गोपिकानां तु यद्दुःखं तद्दुःखं स्यान्मम क्वचित् ॥ १॥
</details>

<details open><summary>विश्वास-प्रस्तुतिः</summary>

गोकुले गोपिकानां च  
सर्वेषां व्रज-वासिनाम् ।  
यत् **सुखं** समभूत् तन् मे  
भगवान् किं **विधास्यति** ॥ २॥
</details>

<details><summary>मूलम्</summary>

गोकुले गोपिकानां च सर्वेषां व्रजवासिनाम् ।  
यत्सुखं समभूत्तन्मे भगवान् किं विधास्यति ॥ २॥
</details>

<details open><summary>विश्वास-प्रस्तुतिः</summary>

उद्धवागमने जात  
**उत्सवः** सुमहान् यथा ।  
वृन्दावने गोकुले वा  
तथा मे मनसि क्वचित् ॥ ३॥
</details>

<details><summary>मूलम्</summary>

उद्धवागमने जात उत्सवः सुमहान्यथा ।  
वृन्दावने गोकुले वा तथा मे मनसि क्वचित् ॥ ३॥
</details>

<details open><summary>विश्वास-प्रस्तुतिः</summary>

महतां कृपया यावद्  
भगवान् **दययिष्यति** ।  
तावद् आनन्द-सन्दोहः  
**कीर्त्यमानः सुखाय** हि ॥ ४॥
</details>

<details><summary>मूलम्</summary>

महतां कृपया यावद्भगवान् दययिष्यति ।  
तावदानन्दसन्दोहः कीर्त्यमानः सुखाय हि ॥ ४॥
</details>

<details open><summary>विश्वास-प्रस्तुतिः</summary>

महतां कृपया यद्वत्  
कीर्तनं सुखदं सदा ।  
न तथा लौकिकानां  
तु स्निग्ध-भोजन-रूक्ष-वत् ॥ ५॥
</details>

<details><summary>मूलम्</summary>

महतां कृपया यद्वत्कीर्तनं सुखदं सदा ।  
न तथा लौकिकानां तु स्निग्धभोजनरूक्षवत् ॥ ५॥
</details>

<details open><summary>विश्वास-प्रस्तुतिः</summary>

गुण-गाने **सुखावाप्तिर्**  
गोविन्दस्य **प्रजायते** ।  
यथा तथा शुकादीनां  
नैवात्मनि कुतोऽन्यतः ॥ ६॥
</details>

<details><summary>मूलम्</summary>

गुणगाने सुखावाप्तिर्गोविन्दस्य प्रजायते ।  
यथा तथा शुकादीनां नैवात्मनि कुतोऽन्यतः ॥ ६॥
</details>

<details open><summary>विश्वास-प्रस्तुतिः</summary>

क्लिश्यमानाञ्जनान्दृष्ट्वा कृपायुक्तो यदा भवेत् ।  
तदा सर्वसदानन्दहृदिस्थं निर्गतं बहिः ॥ ७॥
</details>

<details><summary>मूलम्</summary>

क्लिश्यमानाञ्जनान्दृष्ट्वा कृपायुक्तो यदा भवेत् ।  
तदा सर्वसदानन्दहृदिस्थं निर्गतं बहिः ॥ ७॥
</details>

<details open><summary>विश्वास-प्रस्तुतिः</summary>

सर्वानन्दमयस्यापि कृपानन्दः सुदुर्लभः ।  
हृद्गतः स्वगुणाच्छ्रुत्वा पूर्णः प्लावयते जनान् ॥ ८॥
</details>

<details><summary>मूलम्</summary>

सर्वानन्दमयस्यापि कृपानन्दः सुदुर्लभः ।  
हृद्गतः स्वगुणाच्छ्रुत्वा पूर्णः प्लावयते जनान् ॥ ८॥
</details>

<details open><summary>विश्वास-प्रस्तुतिः</summary>

तस्मात्सर्वं परित्यज्य निरुद्धैः सर्वदा गुणाः ।  
सदानन्दपरैर्गेयाः सच्चिदानन्दता ततः ॥ ९॥
</details>

<details><summary>मूलम्</summary>

तस्मात्सर्वं परित्यज्य निरुद्धैः सर्वदा गुणाः ।  
सदानन्दपरैर्गेयाः सच्चिदानन्दता ततः ॥ ९॥
</details>

<details open><summary>विश्वास-प्रस्तुतिः</summary>

अहं निरुद्धो रोधेन निरोधपदवीं गतः ।  
निरुद्धानां तु रोधाय निरोधं वर्णयामि ते ॥ १०  
हरिणा ये विनिर्मुक्तास्ते मग्ना भवसागरे ।  
ये निरुद्धास्त एवात्र मोदमायान्त्यहर्निशम् ॥ ११॥
</details>

<details><summary>मूलम्</summary>

अहं निरुद्धो रोधेन निरोधपदवीं गतः ।  
निरुद्धानां तु रोधाय निरोधं वर्णयामि ते ॥ १०  
हरिणा ये विनिर्मुक्तास्ते मग्ना भवसागरे ।  
ये निरुद्धास्त एवात्र मोदमायान्त्यहर्निशम् ॥ ११॥
</details>

<details open><summary>विश्वास-प्रस्तुतिः</summary>

संसारावेशदुष्टानामिन्द्रियाणां हिताय वै ।  
कृष्णस्य सर्ववस्तूनि भूम्न ईशस्य योजयेत् ॥ १२॥
</details>

<details><summary>मूलम्</summary>

संसारावेशदुष्टानामिन्द्रियाणां हिताय वै ।  
कृष्णस्य सर्ववस्तूनि भूम्न ईशस्य योजयेत् ॥ १२॥
</details>

<details open><summary>विश्वास-प्रस्तुतिः</summary>

गुणेष्वाविष्टचित्तानां सर्वदा मुरवैरिणः ।  
संसारविरहक्लेशौ न स्यातां हरिवत्सुखम् ॥ १३॥
</details>

<details><summary>मूलम्</summary>

गुणेष्वाविष्टचित्तानां सर्वदा मुरवैरिणः ।  
संसारविरहक्लेशौ न स्यातां हरिवत्सुखम् ॥ १३॥
</details>

<details open><summary>विश्वास-प्रस्तुतिः</summary>

तदा भवेद्दयालुत्वमन्यथा क्रूरता मता ।  
बाधशङ्कापि नास्त्यत्र तदध्यासोऽपि सिद्ध्यति ॥ १४॥
</details>

<details><summary>मूलम्</summary>

तदा भवेद्दयालुत्वमन्यथा क्रूरता मता ।  
बाधशङ्कापि नास्त्यत्र तदध्यासोऽपि सिद्ध्यति ॥ १४॥
</details>

<details open><summary>विश्वास-प्रस्तुतिः</summary>

भगवद्धर्मसामर्थ्याद्विरागो विषये स्थिरः ।  
गुणैर्हरेः सुखस्पर्शान्न दुःखं भाति कर्हिचित् ॥ १५॥
</details>

<details><summary>मूलम्</summary>

भगवद्धर्मसामर्थ्याद्विरागो विषये स्थिरः ।  
गुणैर्हरेः सुखस्पर्शान्न दुःखं भाति कर्हिचित् ॥ १५॥
</details>

<details open><summary>विश्वास-प्रस्तुतिः</summary>

एवं ज्ञात्वा ज्ञानमार्गादुत्कर्षो गुणवर्णने ।  
अमत्सरैरलुब्धैश्च वर्णनीयाः सदा गुणाः ॥ १६॥
</details>

<details><summary>मूलम्</summary>

एवं ज्ञात्वा ज्ञानमार्गादुत्कर्षो गुणवर्णने ।  
अमत्सरैरलुब्धैश्च वर्णनीयाः सदा गुणाः ॥ १६॥
</details>

<details open><summary>विश्वास-प्रस्तुतिः</summary>

हरिमूर्तिः सदा ध्येया सङ्कल्पादपि तत्र हि ।  
दर्शनं स्पर्शनं स्पष्टं तथाकृतिगती सदा ॥ १७॥
</details>

<details><summary>मूलम्</summary>

हरिमूर्तिः सदा ध्येया सङ्कल्पादपि तत्र हि ।  
दर्शनं स्पर्शनं स्पष्टं तथाकृतिगती सदा ॥ १७॥
</details>

<details open><summary>विश्वास-प्रस्तुतिः</summary>

श्रवणं कीर्तनं स्पष्टं पुत्रे कृष्णप्रिये रतिः ।  
पायोर्मलांशत्यागेन शेषभागं तनौ नयेत् ॥ १८॥
</details>

<details><summary>मूलम्</summary>

श्रवणं कीर्तनं स्पष्टं पुत्रे कृष्णप्रिये रतिः ।  
पायोर्मलांशत्यागेन शेषभागं तनौ नयेत् ॥ १८॥
</details>

<details open><summary>विश्वास-प्रस्तुतिः</summary>

यस्य वा भगवत्कार्यं यदा स्पृष्टं न दृश्यते ।  
तदा विनिग्रहस्तस्य कर्तव्य इति निश्चयः ॥ १९॥
</details>

<details><summary>मूलम्</summary>

यस्य वा भगवत्कार्यं यदा स्पृष्टं न दृश्यते ।  
तदा विनिग्रहस्तस्य कर्तव्य इति निश्चयः ॥ १९॥
</details>

<details open><summary>विश्वास-प्रस्तुतिः</summary>

नातः परतरो मन्त्रो नातः परतरः स्तवः ।  
नातः परतरा विद्या तीर्थं नातः परात्परम् ॥ २०॥
</details>

<details><summary>मूलम्</summary>

नातः परतरो मन्त्रो नातः परतरः स्तवः ।  
नातः परतरा विद्या तीर्थं नातः परात्परम् ॥ २०॥
</details>  
  
इति श्रीवल्लभाचार्यविरचितं निरोधलक्षणं समाप्तम् ।  
  
  

  
